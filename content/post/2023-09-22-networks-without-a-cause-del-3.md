---
date: 2023-09-22
title:  "Bok: Networks without a cause – a critique of social media - del 3"
---

I detta tredje kapitel i **Geert Lovinks** bok *Networks Without a Cause* fokuserar han på anonymitet & jaget och konsumtionssamhällets påverkar på dessa.

> "Man is least himself when he talks in his own person. Give him a mask, and he will tell you the truth." – Oscar Wilde

Anonymiteten har sedan människor började bebo Internet varit en självklar del av cyberkulturen. Men i och med web 2.0 och bloggosfärens intåg blev marknadsföringen av jaget istället allt mer centralt, menar Lovink.

Redan tidigt i Internets liv blev Jaget starkt förknippat till de användarnamn kring vilken vi byggde våra identiteter, på Usenet och olika BBS:er. Detta externa "jag" tillät att en hedonistisk kultur av *"whatever"*-attityd kunde växa fram. En kultur som fortfarande är stark inom tech-bro-världen.

Men den, på flera sätt kvinnligt dominerade, bloggosfären bröt upp detta mönster och lyfte istället fram det *sanna jaget* som dygd.

Och när de sociala plattformarna kom att ta över blev besattheten över identitetsförvaltning (Identity Management) total.

Lovink beskriver hur européer idag utvecklat "två ansikten". Ett privat i vilket du kan se hur vi verkligen mår och ett offentligt i vilket du kan se hur vi önskar att vi mådde.

Samtidigt som vi matas med budskapet om att *"vara vårt sanna jag"* känner vi hur den sociala konformismen och konkurrensen kräver något helt annat av oss. Och om nu integriteten på internet är hotad på riktigt, hur skall vi kunna fortsätta låtsas vara någon annan än vi vi verkligen är.

Istället för att våra privata jag blir allt mer tydliga även på internet verkar det som att det är våra virtuella jag som börjar pressa sig ut i köttvärlden. 

> "We should not blame the technology for the loss of private life. The pornofication of culture and the political-economic push for increased transparency of private life have been on the rise for decades, and the internet has only institutionalized the trends." - Eva Illouz

Enligt Lovink finns det tre sätt att bryta mönstret med denna marknadsföring av jaget:

#### 1. Förkasta dess inneboende logik

Det finns givetvis inte något sant "jag". Socialt nätverkande handlar aldrig om att bekräfta en given sanning utan om att skapa nya sanningar genom ändlöst klickande.

En väg ut ur det är att öppet proklamera "jag är inte den jag är". Att enligt modernistiskt logik bli människor som försöker (åter-)uppfinna sig själva.

#### 2. Nedmontera våra konsumistiska begär

Här handlar "marknadsföringen av jaget" inte så mycket om en narcissism för att lyfta dina inre begär om att bli älskad. Utan snarare om en konsumtion. Driften att hela tiden samla på sig mer och mer.

Detta manifesteras i de sociala medierna genom ett aldrig mättat behov av att ens kontaktnät ständigt måste växa. Fler vänner, fler likes! 

Lovink citerar Elizabeth Farrelly som beskriver hur det virtuella inte bara blivit en tillflyktsort från konsumtionssamhället och arbetets barbari utan också en fälla. "Ju tjockare mask, ju mer kapslas vi in, och hindras från de interaktioner vi behöver för att läka vårt trauma".

I en användbar nätverksteori behövs denna dialektiska förståelse av cyberkulturen och konsumtionssamhället relationer. Och då framförallt en kritisk förståelse av den senare.

#### 3. Återintroducera anonymiteten

Hur återskapar man en anonymitet på Internet idag utan att hamna tillbaka i den tidiga hippie-erans töntiga icke-konformism och grabbiga narcissism?

Anonymiteten på Internet hotas samtidigt av två olika rörelser. Konkurrensens tendens att belöna den som marknadsför jaget bäst och staternas och företagens gemensamma intresse av att ständigt övervaka våra liv.

Lovink målar upp två vägar till anonymiteten som han liknar medatt smälta in med bakgrunden eller att ta på sig en burka. Där den första handlar om att smälta in i bruset, bli osynlig, handlar den senare om att manifestera sin oigenkännlighet.

Oavsett vilken väg man väljer kan ett återupprättande av självvald anonymitet bli ett verktyg för kunna skapa nya jag, på egna villkor. Och hantera det trauma som föds ur dissonansen mellan det marknadsförda jaget och våra naturliga livsbehov.
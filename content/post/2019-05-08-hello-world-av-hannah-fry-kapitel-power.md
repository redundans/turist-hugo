---
date: 2019-05-08
title:  "Hello World av Hannah Fry – Kapitel 1, Power"
---
I februari avslöjade SVT Nyheter vad de kallade för ”ett datafel” hos Arbetsförmedlingen. Efter ett problem med utskick av mail som upptäcktes 2017 hittade man flera logiska fel i ett automatiserat beslutssystem.

[https://www.svt.se/nyheter/inrikes/svt-avslojar-stort-datafel-hos-arbetsformedlingen-tusentals-kan-ha-forlorat-ersattning](https://www.svt.se/nyheter/inrikes/svt-avslojar-stort-datafel-hos-arbetsformedlingen-tusentals-kan-ha-forlorat-ersattning)

Resultatet av dessa fel blev att mellan 10 och 15 procent av besluten riskerar att ha blivit felaktiga. Uppemot 70 000 beslut ha blivit fel till följd av olika brister sedan systemet togs i drift. Rent krasst kan det betyda att arbetslösa människor blivit av med sin enda inkomst.

Detta är ett exempel de risker som finns i hur stor tillit vi sätter till algoritmer vi själva inte kan förstå. Det menar Hannah Fry i det inledande kapitlet i boken Hello World – How to be Human in the Age of the Machine.

Vi kan skriva löpeter om singularitet och den stundande AI apokalypsen. Men det riskerar att gömma aktuella problem vi står inför idag bakom hypotetiska framtidsscenarion som ligger väldigt långt bort. Fry vill i sin bok istället sätta fokus på vad vår tillit till algoritmer skapar för förutsättningar och risker här idag.

> algoriʹtm (ursprungligen förvanskning av namnet på den persisk-arabiska matematikern al-Khwarizmi, vilket har anslutits till grekiska arithmoʹs ’tal’, ’siffra’, ’räkning’), algorism, inom matematik och databehandling en systematisk procedur som i ett ändligt antal steg anger – ne.se

## Algoritmer

En algoritm är helt enkelt ett visst antal regler som beskriver, från start till slut, hur man skall genomföra en uppgift. Det kan liknas vid ett recept från en kokbok eller en beskrivning man får med när man köper en möbel från IKEA. Men oftast när vi talar om algoritmerna som styr vårt moderna samhälle syftar vi på de matematiska algoritmer som matas med data från vår omvärld för att nå ett av skaparen givet syfte. Det är denna matematiska algoritm som är vetenskapen i datavetenskap.

Hannah Fry beskriver hur alla algoritmer huvudsakligen består av en eller flera utav fyra olika funktioner: prioritera, klassificera, associera och filtrera. När vi söker efter orden ”bäst tårta recept” i en sökmotor på webben så förväntar vi oss att sökmotorns algoritmer skall filtrera dess databas utifrån våra kriterier, associera ordet ”tårta” med alla olika namn för tårtor som finns därute, klassificera webbsidor som ”receptsidor” och slutligen prioritera resultatet så vi får de mest relevanta svaren först.

Fry delar upp algoritmerna i två huvudgrupper: regalbaserade algoritmer och maskininlärningsalgoritmer. Där den förras instruktioner dikteras av en människa som steg för steg beskriver hur en uppgift skall genomföras. Medan den senare utgörs av data, ett mål och positiv eller negativ återkoppling. Maskinen får sedan testa sig fram mot målet utifrån datan där vissa resultat uppmuntras och andra resultat ignoreras.

## Fördelar och nackdelar

Båda typerna av algoritmer har sina fördelar och nackdelar. Den av människor dikterad regelbaserade algoritmen är läsbar och möjliggör transparens och felsökning. Men av samma anledning så begränsas de till problem vars lösning en människa redan lyckats formulera.

Maskininlärningsalgoritmer däremot har visat sig triumfera på områden där reglernas komplexitet gör dem omöjliga att formulera i form av regelbaserade algoritmen. Till exempel att analysera bilder, känna igen ansikten eller översätta språk.

Baksidan är att den väg maskinen valt för att hitta fram till lösningen kan tyckas helt orimlig för den mänskliga logiken. Instruktionerna som maskinen själv ställer upp kan vara helt oläslig för de skarpaste av alla programmerare.

I exemplet med Arbetsförmedlingen kan vi tyvärr inte utesluta att en manuell hantering rent av skulle resultera i fler felaktiga beslut. Men problemet som som Fry målar upp är inte mänskligt felande. Utan en blind tillit till algoritmer som vi varken förstår eller har någon insikt i.

> ”But there’s a distinction that needs making here. Because trusting a reliable algoritm is one thing. Trusting one without a firm understanding of its quality is quite another.” – Hannah Fry

Fry pekar i flera liknande exempel ut två problem:

> Först skriver en person en felaktig kod / mål
Sedan litar en hel organisation blint på kodens resultat

Felaktigheter i myndighetsutövningar sker varje dag. Men inte med en sån självklarhet, så systematiskt och så långtgående som i ett central algoritm som ingen enskild handläggare har någon insikt i eller förståelse av.

## Politisk kritik

De senaste åren har dock en politisk kritik mot dolda algoritmer runt omkring oss växt fram. Genom daglig användning och ”reverse engineering” har flera journalister och politiska debattörer riktakt fokus mot hur sociala medier som t.ex. Youtube premierar extrema budskap i sin iver att få oss att storögd sitta kvar framför deras annonsfyllda webbplatser eller appar.

[https://www.theverge.com/interface/2019/4/3/18293293/youtube-extremism-criticism-bloomberg](https://www.theverge.com/interface/2019/4/3/18293293/youtube-extremism-criticism-bloomberg)

Att extremism frodas på Youtube är sannolikt något som är lika oönskat av YouTubes ägarbolag Google som hos resten av världen. Men samtidigt ett ofrånkomligt resultat av de maskininlärningsalgoritmer som har som enda uppdrag att öka tiden en användare stannar kvar på webbplatsen. Ett uppdrag de nu utför utan att varken Google eller vi andra riktigt förstår exakt hur.

Men den kritik som nu riktas mot annonsförsäljare och sociala medier tenderar i sin tur, enligt Fry, att bli väl onyanserad. Det är riktiga brister, men som kanske inte har de dystopiska konsekvenser som vissa vill varna för. Fry avslutar första kapitlet:

> ”The tendency of ours to view things in black and white – seeing algorithms as either omnipotent masters or a useless pile of junk – presents quite a problem in our hight-tech age. If we’re going to get most of our technology, we’re going to need to work out a way to be a bit mote objective.” – Hannah Fry
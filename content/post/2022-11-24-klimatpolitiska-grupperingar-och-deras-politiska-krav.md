---
date: 2022-11-24
title:  "Klimatpolitiska grupperingar och deras politiska krav"
---

**under pågående uppdatering**

I min läsning av **Nick Dyer-Witheford's** text [*Biocommie: Power and Catastrophe*](https://projectpppr.org/populisms/biocommie-power-and-catastrophe) har jag försökt att sammanställa de olika klimatpolitiska rörelsernas politiska krav och visioner som ligger mindre än 40 år framåt i tiden. Det vill säga, vad vi måste göra just nu för att undvika klimatförändringarnas allra värsta konsekvenser.

Jag utgår vagt ifrån de sex delar som Nick själv beskriver som det biokommunistiska projektet: Vital systems, De-bordering, Expropriation, Ration, Essential Workers och Planned economy. Men översatt till svensk kontext som: Välfärd, Öppna gränser, Förstatligande, Ransonering & omfördelning, Nödvändigt arbete och planerad ekonomi.

Kraven är inte binära och en ekonomi kan givetvis vara mer eller mindre planerade. Och om kravet på planerad ekonomi förekommer i listan så är det att läsa som ett krav på en utökning av det planerbara. Jag är inte heller intresserad av att recensera dessa krav utan bara försöka bena ut hur de olika grupperna förhåller sig till dem.

## Green New Deal / klimatkeynesianism
Jag utgår ifrån **Rikard Warlenius** bok *Klimatet, tillväxten och kapitalismen* eftersom den utgår ifrån en Europeisk kontext samt att den skrivits i polemik mot nerväxt-förespråkarna.

* Offentlig satsning på förnybar energi (grön tillväx)
* Aktiv omfördelning
* "framtvingande av radikal fossilbränsleminskning"
* (Planerad ekonomi)
* Ökad offentlig välfärd (Vital Systems)

## DeGrowth
Detta är en så himla rörig gruppering. Men jag har försökt att hålla mig till sammanställningen som görs i *The Future Is Degrowth* av **Matthias Schmelzer, Andrea Vetter & Aaron Vansintjan**. De följer inte någon egen dogmatisk linje utan läser på ett **snällt** sätt ut denna brokiga rörelses politiska krav. Observera att det finns delar inom denna rörelse som antagligen inte skulle hålla med om samtliga krav nedan, men de finns att finna någonstans inom rörelsen.

* Offentlig satsning på förnybar energi (till och med temporärt grön tillväx)
* Rationalisering av resurser och energi
* Expropriering av fossilkapital för nedläggning
* (Planerad ekonomi)
* Ökad offentlig välfärd (Vital Systems)

## Krigskommunism
Eftersom Nick hänvisar till **Andreas Malm's** *How to Blow Up a Pipeline* & *Corona, Climate, Chronic Emergency* så är det också dessa böcker jag läst och utgått ifrån när det kommer till Krigskommunism

* Planerad ekonomi
* Öppna gränser
* Ökad offentlig välfärd (Vital Systems)

## Katastrofkommunims
Håller på att läsa *Hope Against Hope* av **Out of the Woods Collectives** som Nick nämner i texten.

## Half-Earth Socialism
**Drew Pendergrass** & **Troy Vettese** får väl med sin bok *Half-Earth Socialism* sägas utgöra en helt egen linje. Men de nämns ändå i Nick's text som något som ligger "närmre" biokommunismen än **Aaron Bastani's** *Fully Automated Luxury Communism*.

* Expropriering (mark för re-wilding)
* Ransonering (animalier)
* Offentliga satsningar på förnybar energi
* Planerad ekonomi (Gosplan)
* Ökad välfärd (Vital Systems)

## Fridays For Future
FFF är enligt dem själva "positivt inställda till förslag på hur vi skall nå 1.5 gradersmålet" men har samtidigt uttryckligen ställt krav som t.ex:

* Slopa subventionering

## Extinction Rebellion
XR har på pappret tre krav: tala sanning, agera och öka demokratin. Men deras aktioner har flera gånger rört sig kring mycket tydligare politiska krav:

* Stopp för fossila subventioner
* Ökade offentliga satsningar (återställ våtmarker)
* Ransonering (stopp av "privat" flygtrafik)

## Kommunister
Till denna samling får man väl sälla de som kan räksas som vänster om keynesianism men som också förhåller sig till klimatfrågan på något sätt. Radikala reformister, utomparlamentarisk vänster och kommunistiska partier.
 
* Aktiv omfördelning
* Ökade offentliga satsningar
* Ökad välfärd (Vital systems)
* Öppna gränser*
* Expropiera
* Planerad ekonomi

## Slutsatser
Även om de olika gruperingarnas krav rent bokstavligen skiljer sig åt så är formen för hur kraven skall levereras väldigt lika. Kataly vill (åter)förstatliga järvägen medan Kommunistiska Partiet antagligen inte skulle nöja sig där. Oavsett hur så ser båda expropiering som en vital del i en akut åtgärd i klimatpolitiken.

De bitarna av bio-kommunism som saknas ovan är inte helt förvånande "De-bordering" och "Essential Workers". Om man skall vara snäll skulle man kunna tolka offentligt finansierad satsningar som ett krav på nödvändigt arbete. Och fackföreningarnas arbete för omställning något som skulle kunna underlätta detta. Men knappast något samhälleligt pliktarbete på det sätt som Nick beskriver i texten.

Avsaknaden av öppna gränser får väl förklaras med den samtida högervinden som lyckats omforma hela den politiska spelplanen i Europa just nu. Endast den utomparlamentariska rörelsen i Sverige motsvarar det som Nick beskriver som "solidarity work" under denna punkt. Eller för att citera Nick.

>> "De-bordering will be one of the most challenging problems for biocommunist governance, not just because of the practical problems of reorganizing vast planetary population flows, but because of racism."

En annan fråga som är svår att komma till något slutsats i är hur stora skillnader inom respektive krav kan tillåtas vara utan att den koalition som Nick förespråkar omöjliggörs. Finns det också enskilda krav bland de sex som är en "deal breaker" för en enskild grupp?

Återkommer till denna text efter vidare läsning...
---
date: 2019-09-03
title:  "Internet är trasigt av Martin Gelin och Karin Pettersson"
---
Både Martin och Karins berättelser börjar med att de sittandes i olika föreläsningssalar får varsin fängslande idé. Det är nog symptomatiskt för en bok som mest av allt tycks vilja vara manus till varsina framtida föreläsningsturnéer.

Jag är medveten om att det här är en reportagebok skriven av två kvällstidningsjournalister redan innan jag öppnar boken. Men jag kan ändå inte låta blir att bli besviken på de grunda reportage som den tar mig med på.

Och förutom att de lyckats dela på bördan att skriven en bok på hela 300 sidor så har bokens dubbla författarskap knappast leda till någon nyanserad berättelse. Tvärt om.

Båda tycks älska mytbilden av den tidiga tech-världen under sena 80-tal i Kalifornien. Hippies, anarkism och LSD. Ingenstans i deras berättelse om Internet finns t.ex. oljepengarna och kiselkapitalismen i Texas. Inte heller universitetsvärden kring Sussex eller USA’s industrimilitära komplex nämns mer än i förbifarten.

De beskriver också båda två hur tidiga de varit i sin kritiska läsning av de nya techföretagen i Kalifornien. Något som kan tyckas märklig utifrån hur lite denna grunda kritig tycks ha utvecklas hos dem sedan dess.

Utifrån bokens titel (Internet är trasigt) ställer man sig frågan om hur ett ”helt och fungerande” Internet tidigare såg ut?

Martin och Karin beskriver hur det Internet de själva lärt känna formades av den marknadiseringen som Mosaic-webben, National Information Infrastructure Protection Act och TA&T var med och skapade. Men detta är samma grund som Internet vilar på än i dag.

Det som förändrats under Martin och Karins historieberättelse är vilka marknadskrafter som vunnit hegemoni på Internet. Från större medieföretag och moguler i väst till FAANG (Facebook, Apple, Amazon, Netflix & Google).

Snarare än att kritisera hur marknadslogiken anpassat Internets infrastruktur – från att folk har sämre hastighet upp än ned, inte erbjuds fasta IP-adresser, erbjuds begränsat Internet till billigare kostnad (något som svenska kvällstidningar själva gjorde i Internets begynnelse i Sverige) – riktar man sig mot att FAANG inte tycks drivas av samma redaktionella intressen som de publicistiska plattformar som Martin och Karin själva representerar.

> ”Jonah Peretti, Buzzfeeds chefredaktör, var tidigare en av vinnarna i informationslandskapet och en av dem som menade att det var upp till medier att anpassa sig till den nya verkligheten. Men våren 20128, efter att företaget misslyckats med att tjäna pengar på Facebooks videosatsning och tvingats säga upp 100 journalister, hade även han en ny retorik:  – Facebook måste börja dela med sig av sina vinster om de vill att journalistiken ska överleva, sa Peretti på den stora teknikkonferesen South by Southwest.”

Däremot är Martin och Karin duktiga på att parafrasera tidigare artiklar och granskningar om vilka konsekvenser FAANG’s hegemoni leder till. Extrema budskap tycks självförstärkande, integritet kasseras helt frivilligt, fake news blir en geopolitisk möjlighet till söndrande och härskande osv.

Det är också sant att de företag som Martin och Karin i ena stunden vill påstå är publicister för att in nästa stund föraktfullt kallar för amerikanska teknikföretag, cyniskt låter annonsintäkterna vägas mot det faktum att hat och hot utgör en växande andel av deras plattformars innehåll.

Dessa iakttagelser är på inga sätt felaktiga eller oviktiga. Men innebär de att Internet är trasigt? Och vem bestämmer när det är helt och fungerande? Aftonbladet? Schibstedt?

I slutet av boken återkommer Martin och Karin till den idealistiska idéen om att en handfull långhåriga hippies, entreprenörer, libertarianer och cybermarxister i Kalifornien redan på 90-talet lade grunden för Internets trasiga tillstånd. Enskilda personer på andra sidan jorden tycks i deras ögon bemästrats med närmast magiska krafter som tvingat in svenska mediehus i Amazons molntjänster och Googles datahandel, flera årtionden senare.

Om Internets utveckling är så simpel och idealistiskt förstår jag att Martin och Karin ser fram emot att laga Internet med sina framtida föreläsningsturnéer.
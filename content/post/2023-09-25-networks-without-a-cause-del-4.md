---
date: 2023-09-25
title:  "Bok: Networks without a cause – a critique of social media - del 4"
---
I de följande två kapitlen försöker **Lovink** formulera behovet av en kritisk läsning av Internet. Inte som en akademiskt övning utan som ett reflexiv praktik för att hitta nödvändiga teknologiska möjligheter. Han går tillbaka till kulturkritiken, text-kommentarer och ambitionen att skapa en kanon. För att sedan föreslå den radikala praktik han kallar för *nätkritik*.

## En avhandling om kommentarskultur

De mest basala psykologiska regler för hur massor samlas kan också överföras till Internet, enligt Lovink. Massan lever ut sin närvaro genom sin egen storhet.

Vi ser detta överallt på internet; på forum, twitter eller kommentarsfälten. De flesta kommentarsfält på Internet befolkas inte av några kommentarer alls. Medan några få lockar det stora flertalet.

Under Web 2.0 har möjligheten att delta förvandlats från något som vi kämpat för till något vi tar för givet. Möjligheten att kommentera innehåll på internet är inte bara självklart idag utan har skapat själva grunden för det vi valt att kalla för sociala medier.

Men ändå så ser vi sällan faktiska samtal mellan innehållets skapare och de som väljer att kommentera. *"Kommentarskulturen är inte självuppträdande utan orkestrerade arrangemang"*, skriver Lovink. Internets kommentarskulturen måste alltså förstås som någonting helt nytt.

Under den tidiga Gutenbergs-eran skrevs och bevarades kommentarer genom att texter återpublicerades, ofta i översättningar, sammanställningar till hela böcker, tillsammans med kommentarer och kritiska för- eller efterord. Det som separerade ursprungstexten från kommentarerna var att den förstnämnda avsågs som färdigställd medan kommentarerna var ständigt levande. 

Under denna tid var kommentering något som praktiserades främst av forskare, teologer och redaktörer för samlande verk.

Dagens digitala kommentarer syftar sällan till att ge uttryck för textnära kritiska tolkningar av experter. Snarare fungerar de som ett sätt att mäta hur texten bemöts (ofta i ett vidare politiskt klimat) av allmänheten.

**Och de är designade för just dessa ändamål!**

Volink menar här att det finns en diskrepans mellan hur vi artikulerar kommentarskulturen; öppen, deltagande, platt struktur, teknikneutral – och hur de redaktionella maktstrukturerna faktiskt ser ut; vem blir publicerad, vem blir censurerad, måste man ha konton osv. 

Idag har den äldre formen av kommentatorer – kritiker & redaktörer som försöker sammanställa en kanon eller bredare förståelse av texten – förlorat sin betydelse inom det digitala. De nya kommentatorerna fyller inte heller rollen som kritiker, och de digitala verktygen som kommentatorskulturen har  tillgång till erbjuder dem inte hella att ta den rollen.

## Disquisition på internetkritik

Om möjligheten till kommentarer och sammanställande till kanon inte underlättas på Internet. Hur är det då med [kritiken](https://sv.wikipedia.org/wiki/Kritik) av själva nätkulturen?

Lovink eftersöker här en retorisk genre med arv från kulturkritiken men ändå med en teknologisk spetskompetens. Något han spekulativt kallar för "nätkritik".

Precis som med "kommentarer" så utgår Lovink från vad **Ronan McDonald** i *The Death of the Critic* (2007) beskriver som ett tidigare syfte att vägleda en publik, vilka hade som ambition att förbättra sin kulturella smak (eller som i kommentarernas fall, förståelse för ett ämne). 

Kritikens högdagar var när magasin, nyhetstidningar och journaler var som mest framgångsrika. Men dess betydelse avtog i och med "demokratiseringen av smak"  och populärkulturens framväxt under 1970-talet.

> "In response to the rise of pop culture, criticism retreated behind the walls of academia."

Inom dagens nätkultur lever kritiken både under det demokratiserade "barocka och postmoderna språkets" ordning och kommentarskulturens korta form av ironiska reflektioner. De nya medierna som bloggar, digitala magasin och youtube-kanaler verkar inte heller vilja ta de gamla auktoriteternas roll. 

**Så varför skall vi inte godkänna denna nya ordning? Varför "piska en död häst" och försöka återintroducera nätkritiken?**

Här vill Lovink inte stämma in i cynismen utan menar att kritiken fortfarande är ett fruktbar literärt hantverk för att analysera samtiden och ägna sig åt radikal tankeverksamhet – bortom tjattret på twitter och kommentarsfälten.

Men nätkritiken måste vara en progression bortom ideologikritik och diskursanalys. 

> "The goal of the net criticism is to hardwire self-reflexivity inte the feedback loop to change the architecture."

Och det är här den teknologiska spetskunskapen tillsammans med nätverksteori blandas med en Marx'k filosofikritik. Med inspiration från Actor Network Theory och med god teknisk kunskap kan vi genom kritiska studier förstå också vilka tekniska utmaningar och nödvändiga förändringar vi står inför.

> "Here criticism is linked to its ability to change the object of study."

Lovink pekar ut spelrecensenterna som ett avant garde i denna metod. Inte nog med att de lyckas ha en högre intellektuell ambition än någon annan tech-journalistik. De har också haft som ambition att vara en del av, eller i alla fall påverka, själva produktionen av spel.

På samma sätt måste nätkritiken både vara en del av (komma ur) den produktiva kraften som skapar nätkultur och samtidigt ha sig själv som studie.

> "Critique is not founded on philosophical statements, which are then applied to the object, in this case the internet."
---
date: 2020-01-18
title:  "Bok: Capital is Dead – The Sublime Language of My Century"
---
En företeelse som Wark kritiserar så väl den liberala högern som den marxistiska vänstern för är förståelsen av kapitalismen som något ständigt. Endast framträdelseformen tycks förändras utifrån den materiella världen förändringar, men aldrig kapitalismens väsen.

Som exempel på det finner vi framförallt inom vänstern en uppsjö prefix för att beskriva den nya materiella verklighet vi lever i: nekrokapitalism, kognitiv kapitalism, plattformskapitalism, neoliberal kapitalism, postfordistisk kapitalism osv.

Wark menar att det kanske existerar en språklig problematik med att beskriva små förändringar, vilka blir tydliga först över längre tid. En problematik som ofta leder till kombinatoriska språkliga lösningar. Vilka har en ”binär kvalitet”.

> ”If this is not capitalism, well then it must be communism, the term that negates it. Since this is obviously not communism. Then it must still be capitalism after all.”

Vår förmåga att beskriva och tala om transformationer mellan en produktionsordning till en annan tycks lida av just denna problematik. Och medan idétraditionen som försökt att beskriva övergången mellan feodalism till kapitalism har varit främst akademis har diskussionen om övergången från kapitalistiska till postkapitalistiska förhållanden (eller kommunistiska för den delen) dött av helt när sovjetstaterna imploderade.

Även om Marx samlade texter rymmer en multitud av kunskap så menar Wark att de idéer som ärvts genom den marxistiska idétraditionen kan generaliseras till några få enklare meningar:

> ”…this is capitalism. It has an essence and it has appearance. Its appearance is false, a phantasmagoria of fetishes, in with commodities appear as if endowed with self-moving spirit. Its real essence is defined byt these things: the commodity form, with its doublet of use value and exchange value; by labor’s double form, as concrete and abstract labor; by the extraction of surplus value in the production process, by the wage relation, by rising the organic composition of capital, in wing more and more of it is made up of dead labor rather than living labor, by the crisis caused of the tendency of rate of profit to fall. And finally, by negation.”

Den sista meningen (myten om negationen) menar Wark existerar främst som två huvudsakliga förståelser. Den första menar att kapitalismen negerar sig själv genom det som kallas dess inre motsättningar. Den andra menar att den negeras genom skapandet av ett nytt subjekt; arbetarklassen. Oavsett vilket så kan kapitalismen till dess att den negerats aldrig ändra sitt väsen utan bara sin framträdelseform.

Istället vill Wark i denna bok presenterar ett tankeexperiment där nya klasskonflikter, och nya klasser, trätt fram ur nya produktionskrafter och dess relationer.

En berättelse om förändringen hos kapitalismens framträdelseform som överlevt 1900-talet formulerades av **Joseph Schumpeter** (även om den kanske lånades av **Werner Sombert**). Nämligen idéen om att de motsättningar som skapades inom kapitalismens utveckling ständigt lyckades överbyggas och istället stärka kapitalismen. Negationen blev en cirkulär form. En beskrivning som vi idag kan finns grund för i Silicon Valley och t.ex. The Californian Ideology. Disrupt!

Men snarare än att kapitalismen hela tiden återuppfinner sig själv, fast bättre, kanske vi kan tänka oss att den nu faktiskt har blivit någonting helt annat. Och sämre! Detta menar Wart är den tråkiga nyheten. Men den bra nyheten är att vänstern äntligen kan slå sig fri från sin ständiga melankoli, sin idé om den ständiga kapitalismen.

För att beskriva denna förändring behövs ett nytt språkligt verktyg. Wark, som är gammal anhängare av situationisterna föreslår détournement. Ett förvrängande återbruk av redan existerande språk och former. Om jag förstår honom rätt bör vi t.ex. sluta nagelfara Marx texter efter den exakta innebörden av kapitalismens väsen och istället använda de språkliga verktyg vi ärvt av honom för att beskriva dagens materiella förhållanden. Vilka klasser och klassmotsättningar finns idag? Hor formas dessa av den rådande produktionsordningen.

Så istället för att ta avstamp i det verk (Kapitalet) där Marx själv använder sin metod för att förstå kapitalismens specifika former under vårt förra millennium vänder sig Wark till de texter där Marx bygger sin förståelse för metoden (Till kritiken av den politiska ekonomin) och sina verktyg (historiematerielismen och klasskampens betydelse). Och mer specifikt i hur vi skall förstå produktionssättens relation till sociala formationer.

> ”In the social-technical production of their existence, humans, inevitable enter inte definit relations, with are independent of their desires, namely relations of production appropriate to a given stage in the development of their material forces of production (and reproduction). The totality of these relations of production constitutes the economic structure of society, the infrastructure, on which arises a legal, political and cultural superstructure.”
…
”The changes in the forms of social-technical metabolism lead sooner or later to the transformation of the whole immense superstructure.”
…
”No social order is ever destroyed before all the productive forces for which it is sufficient hav been developed, and more abstract relations of production, never replace older ones, before the material conditions for their existence have matured within the framework of the old society”

Marx, och många med honom, hade tyvärr fel när de förutspådde att den kapitalistiska samhällsordningen skulle bli det sista att definieras utifrån mellanmänsklig antagonism. Det blev värre än så…
---
date: 2021-10-07
title:  "Bok: Austerity Ecology & the Collapse-porn Addicts - del 1"
---
Pretantion: En intellektuellt hederlig debatt bygger på att man söker upp sin motståndares bästa argument, försöker förstå dem för att sedan, om möjligt, angripa dem. Modus Operandi för **Leigh Phillips** tycks vara det diametralt motsatta.

Genomgående i boken är att han försöker göra perifera personer eller åsikter till företrädare för breda och teoretiskt diversifierade rörelser. Nästa steg är att medvetet missförstå rörelsen genom att godtyckligt leta reda på retoriska figurer, förenklat språk eller de allra svagaste argumenten. För att till slut nöja sig med att göra sig lustig över dessa med ressentimentfull moralism och höhö-jargong.

Det är än så länge (kapitel 1-5) en underhållande bok. Men för det mesta framstår Phillips som en intellektuell pajas som varken lyckas förstå tillväxtkritikens argument eller formulera sina egna ståndpunkter särskilt väl.

*Här kommer noter från min egna tendentiösa och intellektuellt ohederliga läsning av Phillips bok.*

## Kapitel 1

Phillips utgångspunkt i första kapitlen är att tillväxtkritiken – som här får porträtteras av **Naomi Klein**, **Bill McKibben**, **Derrick Jensen** och **Paul Kingsnorth** – står i historisk konflikt mot arbetarklassens intressen, och därmed även vänsterns.

Utan att vidare ge historisk empiri för det hävdar Phillips att ekonomisk tillväxt och teknologisk utveckling alltid varit vänsterns modernistiska projekt.

Phillips verkar också fast förankrad i teknologisk utveckling som en endimensionell rörelse. Antingen går det framåt eller bakåt.

Kritik mot en viss teknologisk riktning (automatisering t.ex) blir därför automatiskt också en bakåtsträvan snarare än en kamp om *hur* teknisk utveckling skall se ut eller vem den skall gagna. Phillips tycks till exempel aldrig förstå reell teknologisk utveckling som en utkristallisering av klasskamp. Jämför med hur lysande **Andreas Malm** förklarar fossilkapitalismens framväxt i boken *Fossil Capital*.

Vidare hävdar Phillips att tillväxtkritiken är att likställa med borgerlig åtstramningspolitik. Då båda dessa kan resultera i mindre resursuttag för arbetarklassen *(nej, han använder inte det begreppet)*. Återigen tycks Phillips inte se klasspolitik som en kamp om makt utan endast som en kamp om resursfördelningen.

Att likställa åtstramningspolitik (dvs. flytt av makt och resurser från det allmänna till det privata) med tillväxtkritik (en flytt av makt och resurser från det privata till det allmänna) känns lite väl tendentiöst för en vänsterkritiker.

Phillips tycks också (medvetet?) blanda ihop materiell levnadsstandard med relativa inkomstnivåer. Även om arbetarnas löneuttag utgjorde en större del av GDP på 1960-talet måste vi nog erkänna att den materiella standarden (läs resursuttag per person) bland arbetarklassens privatkonsumtion var lägre då.

Att som Klein förespråka nedåtväxt är väl knappast detsamma som att förespråka att löneandelen av GDP skall sänkas. Utan att snarare en ekonomisk förutsättning som i värsta fall kan resultera i att den mängd materiella resurser som lönen räcker till kommer att sänkas. Det kan man tycka vad man vill om men det är ändå skillnad i sak, nämligen i maktbalans (läs klasspolitik).

## Kapitel 2

I kapitel två börjar Phillips med att hävda att *”we can steadily dematerialize the produltion via technological innovation”*. Det låter nästan som att Phillips påstår att **Eco-economic decoupling** är fullt möjlig idag. Tvärt om vad dagens samlade forskning tyder på.

Det är klart att vi kan föreställa oss en ekonomi som bygger på prostitution och psykoanalys snarare än bilfabriker och gruvdrift. Men det är inte det Phillips menar när han använder orden *”technological innovation”*.

Här blir istället Phillips endimensionella syn på teknisk utveckling återigen tydlig. Men all teknologisk utveckling sker inte med samma riktning, mer resursuttag. Och kritiken från Klein m.fl. riktas inte mot all teknologisk utveckling. Utan endast den som bygger på ett ökande uttag av resurser som effekt av den kapitalistiska ekonomins tillväxtbehov.

**Ingen har kritiserat att använda pastöriserade vasstrån istället för plastsugrör, remdrift på cyklar eller bättre isolerade hyreshus.**

Pillips går så vidare med sitt smädjande av tillväxtkritiken genom att ägna resten av kapitlet åt civilisationskritiker som **John Zerzan** och proletarisering- och folkvandringsvurmarna inom Kambodja-vänstern på 70-talet. Då denna tendens är så pass marginaliserad idag inom den gröna vänster ägnar jag inte mer energi åt denna del av boken än att jag läser igenom det. 

Och konstaterar att jag själv varken är kritisk till uppfinningar som hävstången eller sugen på att besjunga Pol Pot’s hjälteinsatser. Vem är det?

### Liten not ang. befolkningstillväxt

Om ekonomisk tillväxt skall användas som skäl till att kvinnor slutar föda många barn bör det tilläggas att det endast sker vid en viss materiell förbättring. Nämligen från väldigt låg ekonomisk standard till något bättre ekonomiskt standard. 

Detta är ett dåligt argument för EVIGT växande resursuttag. Många tillväxtkritiker skulle nog hävda att just denna materiella förbättring för dessa kvinnor skulle vara full möjlig globalt redan för 50 år sedan genom en progressiv fördelningspolitik.

## Kapitel 3

Nu vänds fokus mot begreppet *”carrying capacity”* och hur det används inom tillväxtkritiken. 

Här låtsas Phillips att tillväxtkritikerna inte förstår att ”the carrying capacity” ser olika ut beroende på hur vi organiserar produktionen. Det vill säga att själva kravet på nedåtväxt *inte* är just att ställa om produktionen så att den ryms inom ”carrying capacity”.

Att öht ställa reformkrav som nedåtväxt ÄR att motsätta sig idén om en absolut biologisk gräns för hur många människor jorden klarar av, så som **Thomas Robert Malthus** formulerade tesen. Tillväxtkritiken är på så sätt *anti-malthusiansk*, tvärt om vad Phillips här menar.

Istället väljer Phillips att lyfta fram den magiska *demo-kratin* som motpol mot minskat resursuttag. Problemet, menar han, är att utan demokratisk kontroll över produktionen så styr de ekonomiska tvångsramar som gör att företag tjänar på att ”skita ned”.

Och om vi hade demokratisk kontroll över produktionen så hade vi kunnat ställa krav på att den att inte ”siktade ned” (eller skall vi säga håller sig inom ”carrying capacity”?).

Det är bara att håll med Phillis här.

Men... Utifrån rådande tekniska och materiella omständigheter. Och att vi skulle vi sätta upp sådana regler för all produktion. Tror Phillips då inte att vi skulle se en faktiskt nedåtväxt? Även om det rent teoretiskt inte skulle behöva vara så. Så borde en ekologisk hållbar produktion – kombinerat med en globalt rättvis omfördelning – resultera i minskad resursuttag för västerländska arbetarklassen.

### Not angående att inte göra skillnad på rika och fattiga

Jag håller stort med Phillips om att det är svårt att prata om mänsklig konsumtion av resursers som att den såg likadan för alla människor. Se den globala rättviserörelsens kritik av begreppet *antropocen* t.ex.

Men skillnaden är inte heller så stor som den ekonomiska ojämlikheten kan få en att tro. Även om 10% av världens befolkning skulle äga 90% av de ekonomiska resurserna så åker de inte runt i 90% av jordens bilar eller äter 90% av jordens alla hamburgare. Västvärldens konsumtion av råvaror är mer generell än att vi kan peka på miljonärerna och säga ”allt är deras konsumtions fel”.


## Kapitel 4

Jag har svårt att hitta något kontroversiellt i detta kapitel alls. Snarare läser jag hur Phillips slåss mot väderkvarnar bestående av populärvetenskapliga förenklingar eller perifera tendenser av nihilism.

När forskare varnar för att olika ekosystem befinner sig i riskzonen att kollapsa så handlar det nästan alltid om att följderna av en kollaps, om än i många led, kan komma att påverka människan negativt. Korallrev dör, fiskebestånd försvinner, svält i regioner som lever på fiske osv.

Det enda jag kan komma på som undantag skulle vara personer med ett specifikt intresse eller investerat kunskapskapital (ja, läs nördar) som riskerar att bli av med objektet för sina studier.

Angående jordbruk så låtsas Phillips vidare som att de som förespråkar skogsodling, naturodling, ekologiskt jordburk osv inte själva förstår att själva spaden i jorden är också en yttre påverkan från mänskligt håll.

När jag läser förespråkare av dessa typer av jordbruk handlar det mer om cirkulära kretslopp som tjänar som ekotjänster för jordbruket och t.ex. skapar en hållbarhet i den markyta man investerat arbete i. Även om det rent retoriskt kan upplevas som flummigt snack om ”naturligt” hit och dit gör sig Phillips åter sig till pajas som inte lyckas se bortom denna retorik.

*”Thus while threre are certainly many good reasons to restrict the damage that our activities cause to ecological services, phrases such as ’protecting the land’ or ’saving the planet’ are ultimately empty”*.


## Kapitel 5

I detta kapitel görs sig Phillips till pajas över kritiken mot överkonsumtion. Istället för att förstå att kritiken egentligen handlar om  makten över vad som skall produceras och konsumeras, så kortsluter sig Phillips tidigt för att inbilla sig att kritiken handlar om huruvida *saker* skall produceras öht.

Framför allt riktar Phillips sin kritik mot det teknade klippet [*Story of Stuff*](https://www.storyofstuff.org/movies/story-of-stuff/) som på ett förenklat sätt försöker förklara cirkulärt tänkande för den stressade internetpubliken.

Och när klippet tar upp att 30% av barnen i Kongo avslutar sina studier i förtid för att istället bryta jobba i gruvor svarar en lismande Philips: 

*”But the reality is that coltan is not just used in iPhones and PlayStations, but in almost every kind of electronic product, including the computers that were used to make the Story of stuff cartoon and upon with it spread virally via Facebook, Twitter and Youtube…”*.

![weshould](/assets/images/we_should.jpg)

I sin iver att få göra ned den gröna vänstern så föreställer sig Phillips att kritiken i klippet – t.ex. mot att 99% av allt som konsumeras i USA hamnar på sophögen inom 6 månar också riktar sig mot livsviktiga saker så som infrastruktur och medicinteknik.

*”Quite soon, I am very confident, it will be like a medical tricorder from Star Trek, able to instantly diagnose ailments”*, säger Phillips imponerad om sin iPhone för att förena försvaret av medicinska framgångar med försvaret av hans sug efter häftiga prylar.

Och inte nog med det. Phillips låtsas också inte höra hur konsumtionskritiker samtidigt lyfter det faktum att konsumtionen är orättvist fördelad, både i väst och globalt. Att kritiken mot uttaget av resurser för privatkonsumtionen i väst faktiskt kan samexistera med kravet på högre levnadsstandard annorstädes.

Näst under luppen blir påstående att vi inte blir lyckligare av prylar. Denna eskapism möter vi ju lite här och där, till vänster och till höger. Oftast inte längst ned i samhällspyramiden dock, vilket även Phillips påpekar.

Men det faktum att prylar gör dig glad – att det är snabbt och smidigt att värma maten i mikrovågsugnen istället för i gasugnen – är väl inte heller något som den gröna vänstern vägrar erkänna? Tillväxtkritiken är inte en självhjälpsrörelse som utlåvar massa *feel good*.

Avslutningen på kapitlet är dock det märkligaste. Här försvarar sig Phillis mot eventuell kritik genom att hävda att han inte nödvändigtvis ser tillväxt som något som skall ske inom ekonomiska värdeformer. Istället lyfter han fram välfärdsindex och hållbarhetsindex som mätare utav till- eller frånväxt.

Oj, nähä?!! Så vilken tillväxt lovsjunger Phillis då? En cancersvulsts? Hans midjemåtts? Och är det verkligen samma tillväxt som **Klein**, **McKibben**, **Jensen** och **Kingsnorth** ägnar sin kritik åt i så fall?
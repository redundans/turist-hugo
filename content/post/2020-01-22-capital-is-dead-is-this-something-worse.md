---
date: 2020-01-22
title:  "Bok: Capital is Dead – Is This Something Worse?"
---
**Industrikapitalismen** var och är en fruktansvärd köttkvarn. Den bryr sig inte om arbetskraftens känslor eller tankar. Den lever på arbetskraftens rena muskelstyrka. Informationsproduktionen verkar dock ha helt andra instressen.

Wark skriver den kombinatoriska berättelsen om vår värld såhär:

> ”…either your mind is erased and your body is another minds vehicle; or your mind is subordinated to the will of power. Either way, your mind is not your own. It feels like some vile takeover.”

Men tänkt om det inte bara är en ”takeover” utan en helt ny klassrelation?

Den produktionsordning (likt Marx’ vampyr) som lever på att äta våra sinnen är av en kvalitativt annorlunda art än den som lever på att äta våra kroppar. Information som varuform har nämligen en ontologisk säregenhet jämfört med andra varor. Den är nämligen billig och lätt att lagra, transportera och inte minst replikera.

![image-title-here](/assets/images/maxresdefault.jpg)
*McKenzie Wark (född 1961) har bland annat skrivit den uppmärksammade boken A Hacker Manifesto (Harvard University Press, 2004).*

Och likt den primitiva ackumulationens rörelse för inhägnandet av det allmänna – för att skapa förutsättning för det privata kapitalet – pågår också en primitiv ackumulation i form av upprättningar av immateriella rättigheter och skapandet av en ständig ”konstjord knapphet”.

> ”Land as private property gave rise to the two great classes of farmer and landlord. Capital as private property gave rise to the tow great classes worker and capital. Is there a new class relation that emerges out of the commodification of information?”

Denna nya klassrelation står mellan två klasser som Wark ger namnet vektoriella klassen och hackerklassen. Hen medger att ordet hacker kanske kom med enaning romantik när hen myntade det 2004. Men också med en naiv tro på att denna klass satt med en speciell kunskap att negera kapitalet (därför ordet hacking som ett subversivt verb).

Men att två nya samhällsklasser uppstått räcker inte för detta projekt. Wark menar också att denna nya klassrelation är den i samhället dominanta. Trots att vår värld fylls jorden av jordlösa bönder, förslavade kvinnor och armlösa barn i sweatshops menar Wark att den vektoriella klassen inte bara kontrollerar informationsproduktionen utan också förutsättningarna för att markägarnas, slavägarnas och kapitalisternas fortsatta existens.

> ”Just as the capitalist class sought to dominate the landlord class as a subordinate ruling class, so too the vectorial class tries to subordinate both landlords and capitalists by controlling the patents, the brands, the trademarks, the copyright, but more importantly the logistics of the information vector.”

Så varför är denna ordning värre än kapitalismens? Wark liknar vår situation med den kortfilm av bröderna Marx där passagerarna på ett tåg tvingas driva ångloket med avhuggna lemmar när koksen tagit slut. Vi har fått brist på saker att varufiera, konstaterar Wark. Nu återstår bara att kannibalisera på vår egen existens.

Läget är även värre på grund av de avancerade former av klassamarbeten som vi står inför. Tre mäktiga ”ruling classes” samarbetar för att hålla underordnade klasser på plats. Samtidigt som de organisatoriska och språkliga kunskaper som arbetarrörelsen förfogade över antingen har visat sig otillämpbara eller helt fallit nya generationer ur händerna.

Även vår rent teoretiska förståelse har halkat efter. För även om klassrelationerna är enkla att förstå på ett teoretiskt plan är inte produktionskrafterna det. Dessa måste undersökas grundligt av dem som inbegrips i dem. Även Marx mest politiska skrifter kantas främst av bristfälliga skisser av ångmaskinen.

**Wark** går vidare med att beskriva hur de nya produktionskrafternas framväxt är ett resultat av klasskamp. Kapitalisterna satt i en rävsax där arbetskraften (och dess organisering) främst upplevdes som ett hinder för vidare ackumulation. Detta kunde övervinnas med hjälp av en avindustrialisering (framväxten av tjänsteyrken och industrirobotar), globalisering (outsourcing och djupare arbetsdelning) och finansialisering (skuldöverföring på till allmänna, belånad konsumption och information/ekonomi som varuform). Detta gödde framväxten av den informationsvektor som kom att föda den vektoriella klassen.

Kapitalet hade alltså inte bara tillfälligt vunnit kriget över arbetet. Den hade också skapat grunderna för den produktionskraft som i sin tur skulle komma att besegra kapitalet.

Om Marx bedrift var att han såg bristerna i den borgerliga ekonomin. Så han lyfte på slöjan till produktionen och såg där det levande arbete som skapade allt värde. Att han förstod att kapital är dött arbete och utifrån beskrev han hur exploateringen i vår tid kan förstås. Då menar Wark att det är hög tid att vi ser bristerna i det marxistiska arvet och lyfter på slöjan till dagens produktion och cirkulation av information som vara.

### Kapitlet slutar med att Wark beskriver projektets agenda som att svara på följande frågor:

* Hur ser dagens produktionskrafter ut?
* Hur kan vi konceptualisera dem?
* Vilka klassrelation härrör ur dessa produktionskrafter?
* Hur har dessa relationer/konflikter i sin tur omformat produktionskrafterna?
* Var och när i detta flöde kan de underordnade klasserna ta initiativ för egen autonomi och makt?
* Vilka möjligheter till en annan värld är möjliga under de förutsättningar som den rådande ekonomin har satt finns nu?


---
date: 2019-09-11
title:  "Från Mic Check till Fact Check"
---
På bussen hem från helgens stora massolydnadsaktion **Folk mot Fossilgas** fördriver jag tiden med att läsa Aaron Bastani’s bok Fully Automated Luxury Communism.

Jag kommer säkert få anledning att återkomma till boken senare. Men medan jag läser den så kan jag inte skaka av mig känslan av att Bastani använder siffror och fakta på ett rätt oförsiktigt sätt.

Bastani skriver att det finns en stark trend i Europa i synnerhet, och västvärlden i allmänhet, att energikonsumtionen minskar. I boken gör han en avgränsning mellan 2005 till 2013. Eftersom har inte redogör för källor vet jag inte varför han gör just den avgränsningen.

Däremot så riskerar den avgränsningen att vara väldigt missvisande då perioden både före och efter utgörs av en ökande energikonsumtion i Europa. Rörelserna för konsumtionen i UK är stora drag de samma.

Varför denna historiska avvikelse, som minskningen av energikonsumtion i Europa mellan 2005 och 2014 utgör, existerar förklaras inte närmare av Bastani:

> ”While the global relocation of manufacturing during the last forty years explains these changes to some extent, it’s clear they are primarily a consequence of increased energy efficiency”. – Aaron Bastani

Bastani pekar alltså på energieffektivisering i Europa som skäl till minskningen. Men erkänner också den stora förflyttning av tung industri från globala nord till globala syd under samma period. Att energikonsumtionen ökat under den stora delen av denna 40-årsperiod hans skriver om, trots utflyttning av tung industri, förklaras inte heller.

Han nämner heller inte alls den ekonomiska lågkonjunktur (med en kraftig påverkan direkt efter krisen 2008) som vänder 2014 och enligt EEA står för den kraftiga ökning vi idag ser i energikonsumtionen.

> ”…it seams reasonable to use the per capita of the UK today as a template for the rest of the world in two decades” – Aaron Bastani

Inte heller följer kurvorna befolkningsökningen i Europa. Men om vi tar med den i beräkningen tycks ökningen i alla fall mindre kraftfull.

Oavsett om energikonsumtionens storlek i Europa påverkar Bastani’s framtidsvisioner om billig ”grön” energi i överflöd så tåls det att påpeka att siffrorna han använder sig av i bästa fall är gravt missvisande. I värsta fall inte alls tycks bevisa hans tes om en kommande grön energirevolution.
---
date: 2021-11-19
title:  "Bok: A History of the World in Seven Cheap Things - del 1"
---
För att följa upp **Leigh Phillips** nyanserar vi nu i cirkeln med lite Marxism och världssystemsteori. I *A History of the World in Seven Cheap Things* försöker **Jason Moore** och **Raj Patel** förklara hur kapitalets utkanter egentligen också är dess epicentrum.

## Introduktion

Moore och Patel börjar med att påpeka att vi står inför en unik historisk situation i och med den sjätte massutrotningen och klimatuppvärmningen. De menar att vad som skiljer detta från lokala miljökatastrofer som orsakats av människan eller utredningen av t.ex. mammuten är, kapitalismen.

I den här boken kommer Moore och Patel berätta hur det moderna kapitalistiska samhället växte fram ut sju billigheter: natur, pengar, arbete, omsorg, mat, energi och liv.

Moore och Patel fortsätter senare med en väldigt förenklad historiebeskrivning av *”Humans and nature before capitalism”*. De beskriver hur klimatet förändrats och människors tillvaro med den. Men är noga med att påpeka att utfallet av naturens förändringar i slutänden är en fråga om makt (power). Till skillnad från en teknokratisk förståelse av ekologisk bärkraft, likt den som tillskrivs Malthus.

”Civilizations don collapse simple because people starves. […] Great historical transitions occur because ’business as usual’ no longer works”

### Gränser
Nästa begrepp som Moore och Patel lyfter fram är gränser (Frontier). Här exemplifierat med Madeira och dess sockerproduktion som en utav de första kapitalistiska handelsvarorna. En produktion som kom till först när all skog på Madeira hade avverkats och dess mark lämnats i värdelöst skick.

> ”The Frontier works only through connection, fixing its failures by siphoning life from elsewhere. A frontier is a site where crisis encourage new strategies for profit. Frontier ar frontiers because the are the encounter zones between capital and all kinds of nature – humans included.”

Kapitalism har inte bara gränser utan existerar på grund av dessa gränser, menar Moore och Patel. Genom sin expansion från en plats till en annan transformerar kapitalet sociala relationer.

Men än mer viktigt är att dessa gränser är just där kapitalet inte bara fungerar som en ekonomisk kraft (i Marx’k mening) utan genom makt (power).

> ”History is made not through the separation of humans from nature but through the their evolving, diverse configuration.”

Här tycks författarna imponeras av kapitalets kraft, likt Marx. Hur det genom att, det som ekonomer kallar för externaliteter, uppkommer som motgångar (miljöförstöring, utblottning av arbetarklassen osv) vilka kapitalet lyckas rekonfigurera sig själv efter för att på andra sidan komma ut som en än kraftfullare mervärdesmaskin.

### Billigheter
Då kommer vi till det som Moore och Patel beskriver som billigheter. Eller som de beskriver det: en mängd strategier som ämnar att hantera de relationer som uppstår mellan kapitalet och ”web of life” genom att tillfälligt överbrygga kapitalistiska kriser.

Och varför dessa sju? Det är möjligt att det finns fler, men det finns absolut inte färre. Och dessa behövs för att fullt ut kunna förstå kapitalismens ekologi.

—

Nästkommande del av introduktionen är en kort försmak av de nästkommande kapitlen kommer hantera och vilka teorier som Moore och Patel kommer redovisa. Här går de också igenom grunderna för deras marxistiska förståelse av begrepp som t.ex. kapital, arbete och pengar.

—

### Världsekologi
Moore och Patel’s förståelse av kapitalismen, formandet av våra sociala relationer och de sju billigheterna är en del av ett helhetsperspektiv som de kallar för världsekologi. Kapitalismen är inte bara en del av en ekologi utan en ekologi i sig självt.

Men världsekologin skänker oss inte bara ett nytt sätt att förstå kapitalismen utan ett historiematerialistiskt verktyg för att förstå hur människan omformar naturen, och hur naturen omformar människan genom hela den moderna historien.

De önskar också att detta begrepp kan fungera som redskap för att ena de disparata rörelser som slåss i de kriser och gränser som existerar idag. Låglönearbetare, hemmafruar, miljöaktivister, antirasister och bostadsaktivister. Tillsammans utgör de grunden för vad författarna kallar för ”reparationsekologi”. Ett sätt att föreställa sig en framtid där vi människor tillsammans skapar nya relationer med natur och varandra.

## Kapitel 1 - Natur

Det moderna samhället har en historisk unik antonym till natur enligt Moore och Patel: samhället. Innan det fanns stater och nationer fanns där samhället. Och för att det skulle kunna existera var det tvunget att uppfinnas. Och detta gjordes genom ”policing” och strikta gränsdragningar mot naturen.

I boken används Natur och Samhälle på ett annat sätt än i det vardagliga samtalet. Här används de snarare som koncept som inte bara beskriver världen utan också hjälper oss att sortera den och oss själva. De används som reella abstraktioner.

Därför börjar Moore och Patel också boken med just billigheten natur. Eftersom Natur är just ätt sätt att organisera – och förbilliga – livet.

Att leva är att förändra sin omgivning. Och medan mänskligheten är en art som ständigt omformar sin omgivning är organisationsformen för hur vi gör detta väldigt fragil. Genom hela vår mänskliga historia har civilisationer dykt upp och expanderat, med mer än lite hjälp av naturen. Och när denna hjälp har dragits tillbaka ha civilisationer gått under.

Här tar Moore och Patel upp Rommariket, feudalismen och kolonialismen som exempel på denna växelverkan som skapat och rivit hela civilisationer / mänskliga organisationsformer.

De stannar upp vid kolonialismen och beskriver dess besatthet i just att dra gränser och beskriva natur i dess värdeskapande egenhet. Här föds den uppdelning av natur och samhälle som kapitalismen kommer att födas ur.

Uppdelningen skapade inte bara en organisationsform som kunde utnyttja nya landområden som billigheten natur utan också en som kunde omforma bönder och urinvånare till billigheten arbete.

Som exempel på detta nämns slavsystemet men Moore och Patel påpekar att inga förädlade denna konsten bättre än engelsmännen som genom invägningen av allmänningar, tullar och skatter formade jordens brukande stånd till en arbetande klass vilken tvingades sälja sitt arbete på den fria marknaden eller fly sina hemorter.

Moore och Patel lyfter också fram två viktiga tänkare för denna gränsdragning mellan natur och samhälle. Först och främst Descartes men sin uppdelning mellan res cogitans och res extensa. Men också Francis Bacon med sin idé om människans dominans över naturen.

> ”The three process of cultural apartheid through en Enlightenment, proletarianization and the privatization of property were at the core of capitalism cheap nature strategy, one that turned the work of woman and nonhuman alike inte cheap things.”

## Kapitel 2 - Pengar

I den kapitalistiska ekologin ursprung hittar vi en växelverkan som tycks födas innan den mellan pengar-varor-mer pengar. Stater behöver pengar till sina krig och krigen behövdes för att förskansa sig nya tillgångar, vilka kunde berika de som lånade ut pengar till staterna. Krig - pengar - krig.

I detta kapitel målar Moore och Patel upp flera historiska exempel på hur expansiva krig (både mellan stormakter och koloniala) varit nödvändiga för att stabilisera maktheraväldena. Men också hur dessa krig var beroende av privata och sedermera organiserade utlånare. I denna form tar sig pengar rollen som kapital. En investering som sätts i rörelse för att i slutänden återkomma i formen MER pengar.

Denna växelverkan menar Moore och Patel gav upphov till två saker: världsmarknaden och modern imperialism.

Världskapitalismen behöver billigheten pengar.

Även detta behov är en växelverkan. De besuttna behöver stater för beskydd men också för att de är de ända med en sådan makt (power) att organisera gränser (frontier) vilka kan skapa nya ackumulationsprocesser under stagnation. Och staten behöver billigheten pengar i form av lån till låg ränta i sin territoriella kamp.

I de historiska nedslag som Moore och Patel gör (kolonierna) skönjer vi också hur billigheten pengar leder oss till billigheter som natur, arbete, mat och omsorg.

## Kapitel 3 - Arbete

Billigheten natur var inte det enda kolonisatörerna upptäckte när de reste till fjärran länder. Så även människor, arbetsföra människor.

Men varför såg han ett värde i detta och hur tog sig det värdet sig form? Jo för slavar var redan en väl integrerad del av livet under denna tid. Människor var en naturligt byte i expansiv krigföring, och en naturlig återbetalning till fordringsägarna som lånat ut till kriget.

Moore och Patel beskriver i kapitlets början ingående hur slavhandeln i kolonialismens centrum kunde rättfärdigats, framför allt genom kyrkan. Men kommer till slut fram till det kranka:

> ”Note the tacit chemistry of greed and piety. If colonization was to proceed, God had to be okay with it.”

Här menar författarna att nyckeln i kapitalets cynism ligger. Nämligen att placera visst mänskligt arbete i kategorin Natur. Krigets utgifter i form av lön till soldater och administratörer skedde i ett penganexus (cash nexus). Men mängden arbete som utförs i detta nexus är helt beroende av inflödet av arbete utfört utanför densamma, om än inom räckhåll för kapitalet. Appropiering (theft) av obetalt arbete är en fundamental del av exploateringen av lönearbete i varusystemet, fortsätter Moore och Patel.

Och denna relation förstärks i och med det faktum att arbetskraft blir allt dyrare med tiden. Framför allt i relation till avkastningen.

**Här läser jag in det som jag tidigare upplevt som det centrala i Patels texter. Nämligen en ständig ursprunglig ackumulation (av energi, natur, arbetskraft) som svar på profitkvotens fallande tendens.**

Kapitlet tar sig här en vändning till att beskriva hur arbetets tillblivelse sker i symbios med uppdelningen mellan Samhälle och Natur.

Till skillnad från medeltidens själhushållande arbete var varufieringen av lantbrukeriet grunden till att mark började utarmas (samexistens vs. exploatering). Mätta magar byttes mot det mätbara landproduktiviteten.

När mätbarheten senare stod i centrum kom nästa mätpunk in i ekvationen. Tid. Och då inte tid på det sätt det annars mätts, årstider och solens plats på himlen utan i sekunder och timmar. I symbios med tiden som arbetets rättesnöre kom också bilden av alla som inte arbetade inom penganexus som slöa.

Här menar Moore och Patel att koloniala produktionssystem är hegemoniska i skapandet av det moderna produktionssättet:

> ”The sugar plantation was a forerunner not only of todays industrial agriculture but to todays modern factory.”

Och den moderna fabrikationen består i sin tur av många lager av olika typer av produktionsregimer. Här tas ett kärt gammalt exempel upp, smartphones. Prekära app-utvecklare binds samman med sjömän på fraktfartyg, fabriksarbetare i sydostasien och barnarbetare i Kongo.

Och var än revolter och motstånd i denna väv av produktionsregimer uppstår blir svaret alltid att flytta gränserna (frontier) för att hitta nya flöden av billigheter.

> ”In summary, the creation of modern work happened in Europe through enclose, a variegated process that transformed human relationships to the rest of nature ant to the way days were spent – even down to how time was understood. In the colonies, Natures were appropriated and the Indigenous workforce and then African slaves kept firmly in the domain of nature. Capitalism has always experimented with every available kind of labor. System simultaneously.”


---
date: 2023-04-11
title: Tillväxt eller stagnation?
---
I en [text översatt av tidningen Flamman](http://localhost:1313/2023-04-11-tillvaxt-eller-stagnation/) noterar idéhistorikern **Ola Innset** – i en kritik riktad mot de som förordar ekonomisk "nedväxt" (men som också skulle kunna inkludera anhängare av *steady state*-teorier) – att "'Ekonomin' finns inte i verkligheten" och att det "betyder också att begreppet 'tillväxt' är en metafor".

Eftersom ekonomin är en abstraktion säger förändringar av dess relativa storlek inte heller något om vad den ekonomiska aktiviteten faktsikt består av. Kanske produceras och säljs det järn eller så ökar bara försäljningen av 1800-talskonst. Därför går det heller inte att automatiskt koppla tillväxt till ökade utsläpp av CO2 (eller resursförbrukning, miljöförstöring osv) menar Innset.

Mot förespråkarna av nedväxt ställer Innset ekomodernisterna – eller som han skriver "tillväxtpositiva socialister". Dessa menar Insset oroar sig för att "nedväxtkampanjerna kan användas för att motivera nedskärningar och åtstramningar av både löner och välfärdstjänster". Och Insset tycks instämma i oron.

Personligen har jag stor förståelse för oron inför åtstramningar i både löner och det allmänna. Men jag förstår inte varför oron skulle följa kritiken mot tillväxt, utifrån vad Innset själv påpekat ovan.

För om nu ekonomi inte finns i verkligheten och en förändring av dess relativa storlek inte säger någonting om våra materiella förhållanden. Är det inte då möjligt att åtstramningar inom både den privata och den allmänna välfärden är möjliga oavsett om tillväxten ökar eller sjunker? Eller tvärt om för den delen.

Innset verkar utan att besväras nämnvärt sätta krokben för sig själv i sin iver att påpeka nedväxt-anhängarnas teoretiska tillkortakommanden.

Ekonomins storlek tycks säga ingenting och allting på en och samma gång. Ingenting om dess miljökonsekvenser men allt om vår möjlighet att undfly materiella försämringar.

På samma sätt avslutar också Innset sin artikel med att varna för marxismens utvecklingsdeterminism samtidigt som han konstaterar att en förändring av samhällets organisering som skulle bromsa ekonomins relativa ökning automatiskt är att betrakta som "stillestånd och tillbakagång".

Sällan har sett hur någon så väl exemplifiera sina idéer på ett så stilfullt och ofrivilligt sätt.
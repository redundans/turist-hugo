---
date: 2019-05-25
title:  "Mörka skogar och bowlinghallar"
---
Yancey Strickler – som kanske är ett typexemplen på den ström av amerikansk entreprenörer som efter att han gjort sina första miljoner på Internet nu vänt Big Tech ryggen och börjat letandet efter nya progressiva idéer – har skrivit en rätt intressant artikel om läget för Internet idag.

[https://onezero.medium.com/the-dark-forest-theory-of-the-internet-7dc3e68a7cb1](https://onezero.medium.com/the-dark-forest-theory-of-the-internet-7dc3e68a7cb1)

Strickler utgår ifrån ”the dark forest theory” som Liu Cixin presenterar I sin science fiction-triologi The Three Body Problem. Men låter teorin utspela sig på Internet istället för i det interplanetära.

> ”Imagine a dark forest at night. It’s deathly quiet. Nothing moves. Nothing stirs. This could lead one to assume that the forest is devoid of life. But of course, it’s not. The dark forest is full of life. It’s quiet because night is when the predators come out. To survive, the animals stay silent.” – Yancey Strickler

Vi flyr in i semiprivata rum – som inte är indexerade, sökbara eller öppna för vem som helst som äger en webbläsare. Vi lämnar den öppna webben till fördel för Slack-kanaler, privata forum, WeChat, poddar och så vidare. För den som snabbt besöker Internet och lägger örat mot marken tycks allt tyst.

90-talets idealism är borta, menar Strickler. Web 2.0 och dess filterbubblor dog i och med den amerikanska presidentkampanjen 2016. Det ”öppna internet” som genomsyrades av en delningskultur togs över av krafter som ville vinna kommersiell eller politisk makt.

Även om den flykt som Strickler beskriver kanske främst utgörs av en it-medelklass med både hög materiell och kulturell status så känner nog många igen tendensen. Journalister lämnar Twitter, it-arbetare börjar undvika FAANG och varenda livsstilsmagasin gör reportage om ”offline-spa”. Jag själv lämnade Facebook och Twitter. Men först efter att också ha lämnad de fullt öppna självstyrda kanaler jag hade tillgång till på webben (bloggar, tidskrifter och öppna forum).

Idag tvivlar Strickler på om deras exodus var bra för Internet. Kanske kan deras undandragande avlegitimisera dessa plattformars fullkomliga makt. Eller så har det endast lett till att de som söker vinna kommersiell eller politisk makt fått öppet spelrum. Och de som lämnades kvar är försvarslösa (med visst elitistiskt perspektiv).

> ”Should a significant percentage of the population abandon these spaces, that will leave nearly as many eyeballs for those who are left to influence, and limit the influence of those who departed on the larger world they still live in.” – Yancey Strickler

Själv slås jag över en ny tendens. Medan de större sociala plattformarna gör allt för att efterlikna de mörka skogarna flyttar fler och fler ut till egna öppna webbplattformar igen. Och då menar jag öppna i den mening att de är just indexerbara, sökbara och öppna för vem som helst som äger en webbläsare.

Bara under 2019 har den lilla vänster jag fostrats av introducerat egna webbtidskrifter, plattformar och bloggar. Antirasistiska aktivister och skribenter har skapat plattformen Kontext, feminister har i dagarna presenterat WordPress-baserade Gardet och mobbarvänstern från Twitter har börjat skriva tillsammans på bloggen Det enda alternativet.

[https://www.kontextpress.se/](https://www.kontextpress.se/)

[https://gardets.nu/](https://gardets.nu/)

[https://detendaalternativet.home.blog](https://detendaalternativet.home.blog)

Så istället för att dela Stricklers oro för vad som skall hända med de människor (eller skall vi säga generationer) som blivit kvar på de gamla plattformarna så känner jag en växande nyfikenhet på aktivisters vilja att åter igen leka fram nya öppna plattformar.
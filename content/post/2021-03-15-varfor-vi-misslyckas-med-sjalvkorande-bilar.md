---
date: 2021-03-15
title:  "Varför vi misslyckas med självkörande bilar"
---
Nästan varje gång jag läser om hur väl utvecklad en viss AI har blivit så dras paralleller till schack eller likvärdiga spelteorier. Men alla vi som någon gång i vår barndom ägnat en vecka eller två åt att framför vår C64 programmera vår egen spelmotor vet vilken trivial liknelse detta är.

Reglerna för ett parti schack rymma i en pamflett. Utfallen i ett parti kan liknas vid ett träd eller ett rotsystem. Vid första anblick kan det nästan verka kaosartat. Men följer man varje gren för sig så är mönstret tämligen enkelt.

Att navigera sig i den fysiska världen däremot kan kanske vid först anblick upplevas som något förhistorisk enkelt. Vi andas, lyfter våra lemmar och tar oss ett litet kliv framåt. Det har vi gjort långt före kisel smältes samman för att göra det möjligt att räkna ut XOR. 

Men egentligen sker en myriad olika saker i våra kroppar när vi sakta staplar framåt. Håren på våra armar och ben känner av vindens riktning, musklerna navigera var vår tyngdpunkt befinner oss, hjärtat pumpar ut blod till våra kroppsdelar och våra ögon och öron försöker tolka av vår omgivning.

Bara känseln i en fotsula som möter sandstrandens korn hanterar magnituder mer data än det som passerar minneskretsarna i tusentals schacksimulatorer.

I dagarna fick vi läsa hur bilindustrin åter skjuter fram den tänkta dagen då en självkörande bild kommer synas på våra gator. Trots att aktieägare, företagsledare och teknikjournalister tävlat i att marknadsföra denna nära stundande tekniska revolution.

Tidningen the Idler publicerade samtidigt en tre år gammal intervju med ständigt aktuella Adam Curtis på temat sociala medier. Curtis sätter i intervjun fingret på just detta:

”We think intelligence is about playing Go. But practically no one plays Go. Or chess. Real intelligence is being able to walk through an incredibly crowded street on a busy eventing, nimbly, when you don’t even thing about it, while at the same time recalling memories and replaying things in your brain.”

Curtis riktar i intervjun vapnet mot de som tror att Facebook och Google vet allt om oss, när det egentligen bara förfogar över data om våra shoppingmönster. Är vi verkligen inte mer än så? Om inte hur lyckades ingen förespå de massiva protester som föddes ur Black lives matter-rörelsen? Trots att dessa rörelser i stort organiserades inom ramarna för dessa tekniska plattformar.

För oss som aldrig färdigställde vår schacksimulator i C64 Basic vore det kanske förment att hålla med om att vår föreställning av algoritmer är överdrivna. Kanske är det istället vår förståelse av naturen som är underdrivna.

Att tro tro att vi skulle kunna simulera mänskliga egenskaper i det sociala - eller ens i trafiken – med hjälp av elektricitet, kisel och plåt är nog det största fadersmordet vi kan begå.
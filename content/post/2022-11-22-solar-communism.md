---
date: 2022-11-22
title:  "Solar Communism av David Schwartzman"
---
David Schwartzman's artikel börjar med att beskriva hur Marxism-Leninismen under nästan hela sin historia vägrat förstå konsekvenserna av temodynamikens andra lag. Det främsta exemplet på dett har varit hur kända marxistiska tänkare avfärdat teorin om "heat death".

Med "heat death" syftar man på hur värme alltid tenderar att transformeras till kyla eftersom entropin alltid vill öka (i slutna system). Konsekvensen av denna företeelse kommer att leda till det som också kallas för "the big chill". Nämligen att universum hela tiden kyls ned, tills dess att entropin nått sitt högsta stadium.

Detta var enligt marxister som Engels, Landau och Lenin en allt för pessimistiskt idé om framtiden. 

>> "Engels’ (1987) decisive rejection is found in Dialectics of Nature. He asserts that the heat radiated into space must by some as yet ***unknown mechanism*** be re-utilized in the eternal cycle since motion in the universe is inexhaustible."

Än idag finns det kritik mot teorin inom kosmologin, framför allt utifrån teorin om universums ständiga utökning och minskning i massa.

Jorden är dock inte ett "slutet system" då energi ständigt tillförs i form av solenergi. Därför menar Schwartzman att mänsklig reproduktion kan fortgå "far into the future" så länge den främst bygger på nyttjandet av solenergi.

Schwartzman bemöter också Georgescu-Roegen's teori om materiella och energi-förorerningar kopplade till ekonomins tillväxt och det som han menar är en "fjärde termodynamikens lag":

1. Unavailable matter cannot be recycled
2. A closed system cannot perform work indefinitely at a constant rate

Vilket i långa loppet skulle betyda att alla naturresurser till slut kommer ta slut.

>> Romanian mathematician, statistician and economist. He is best known today for his 1971 The Entropy Law and the Economic Process, in which he argued that all natural resources are irreversibly degraded when put to use in economic activity. [Wikipedia](https://en.wikipedia.org/wiki/Nicholas_Georgescu-Roegen)

Om jag förstår hävdar Schwartzman här genom att likställa all typ av föroreningar (materia och energi) på ett sätt att kan skulle kunna avsätta endel av energiöverskottet i jordens energibudget (den från solenergin) till att "cleaning up the pollution" / återvinning. Och därför avfärdas både Georgescu-Roegen, Daly och Cobb och deras idé om att ekonomin inte ständigt kan växa.

Föroreningarnas natur måste dock vara av sådan art att energikostnaden för dess återvinning är försvarbar utifrån jordens energibudget. Här erkänner Schwartzman att det inte finns några givna modeller för detta då varje typ av förorening (förutom energi) har skilda kvalitativa egenskaper.

Att återanvända rent kisel från en halvledare kan tänkas ha en mycket lägre energikostnad än att rensa upp plastpartiklarna utspridda i ett hav.

>> "Even in a solar economy, some pollution could occur..."

Schwartzman går sedan vidare med kostnaden som är kopplad till just insamling av energi från solen. Det vill säga både ren energikostnad (vilket avgör solenergins lönsamhet utifrån när den betalat sin själv), föroreningar som den måste bidra till att städa upp/återvinna samt landanvändning.

Eftersom artikeln är från 1996 så är de siffror Schwartzman hänvisar till inte särskillt relevanta. Mycket har hänt sedan dess. Både med den teknologiska utvecklingen, kunskapen om industrins miljökostnader och teorier kring ojämnt utbyte (som kan vara intressant att ta med). Osagt åt vilket håll detta skulle putta solenergins kostnader.

Men givetvis räcker det inte bara med att bredda utbudet av solenergi. Vi måste också begränsa det som i texten kallas för "technosphere". Produktion som bidrar med ökad materiell och energi-entropi. Dessa begränsning menar Schwartzman är ett avsteg från Marxist-leninistisk tradition som snarare talar om att frigöra resurser och energier.

>> "The ecosphere will be exploited as never before, but as a source of knowledge, and not material."

Det politiska projektet att samtidigt begränsa (fossil användning, utsläpp osv) som att utöka (infrastruktur av solenergi, forskning, omfördelningspolitik) kommer inte nödvändigtvis vara ett socialistisk projekt. Snarare ser Schwartzman hur rörelser för hållbarhet, demokrati, nedrustning och även vissa monopolkapital kommer behöva överlappa varandra.

Men, skriver Schwartzman, utvecklingen mot en hållbar värld byggd på solenergi kommer objektivt att ökar förutsättningarna för en socialistisk framtid.

En kolaps som resultat av "heat death" har i skuggan av den globala fossilkapitalsmens härjningar återvitaliserats av Georgescu-Roegen och hans följare. Men deras modell är bristfällig och missar förutsättningar som kommer med infångandet av solenergi. Nyttjandet av detta infångande och begränsningar i nyttjandet av naturresurser är materiella förutsättningar för en global förståelse av "Marxian concept of communism".

>> "These considerations should inform a viable ecosocialist movement."
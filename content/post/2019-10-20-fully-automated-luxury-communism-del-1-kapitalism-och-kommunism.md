---
date: 2019-10-20
title:  "Fully Automated Luxury Communism – Kapitalism och kommunism"
---
Jag ska här försöka samla mina läsanteckningar från Fully Automated Luxury Communism av **Aaron Bastani**. De utelämnar en hel del men är ett försök att hitta en röd tråd i bokens resonemang.

## Kapitalistisk realism

Dagens liberala hegemoni erbjuder inga möjliga radikalt annorlunda framtider. Det bästa vi kan erbjudas är omfördelning relativ fattigdom mellan delar av vår befolkning. Bastani utgår här ifrån **Mark Fishers** begrepp ”kapitalistisk realism” (läs hans bok med samma namn).

Liberalismen påstår sig inte heller kunna erbjuda den bästa av världar men den minsta dåliga av de som är möjliga. Denna värld kanske inte är bra, men den är i alla fall bättre än fascism och stalinism. Detta göder en politisk hopplöshet bland befolkningen men också en radikal potens för den politik som säger sig kunna erbjuda något radikalt annorlunda.

### Samtidigt står vi inför fem pågående eller kommande kriser:

* Klimatkrisen
* Resursbrist (peak fucking everything)
* Åldrande befolkning
* Växande utanförskap
* Arbetslöshet pga automatisering

Utifrån den liberala verkligheten där inga radikala förändringar är möjliga innebär dessa pågående och kommande kriser en försämring av många människors livsvillkor. Produktiviteten avstannar, reallönerna sjunker, varor förbilligas inte längre och den privata belåningen når sin snart gräns.

Detta förklarar det nya intresset för radikal politik som ses växa globalt. Något som förenar Trump, Bernie, FPÖ, Sverigedemokraterna och Podemos. Men vi kan också se en annan tendens som både är en reaktion mot och förutsätts av de fem kriser som radas upp ovan. Bastani kallar den för FALC, Fully Automated Luxury Communism.

## De tre revolutionerna

Vår historia består bland annat av två revolutioner som helt förändrat vårt sätt att leva:

* Den agrikulturella revolutionen, när vi blev bofasta, började odla och domesticerade djur. En revolution som födde ståndssamhället.
* Den industriella revolutionen när vi gick över till att elda fossilt för att bygga centraliserad industri. En revolution som födde klassamhället.

Vi står nu inför en tredje revolution som Bastani kallar för digitisering (digitizing). Eftersom denna revolution definieras av överflödet av (fri) digital information. Den föder en gemenskap utanför klassamhället.

Även energi har spelat en avgörande roll i dessa revolutioner. I den första var det energin förkroppsligad i musklerna hos domesticerade djur. I den andra förkroppsligad i fossila bränslen som kol och olja. Och nu i den tredje i form av en återgång till förnybar energi, framför allt sol och vind.

## Digitiseringen

I denna del påbörjar också Bastani sin beskrivning av det jag kallar för *Faktum 1*. Han börjar med att argumentera för att allting är information.

> ”After all, organic live is itself nothing mote than encoded information, if a little more complex: there eat four nucle-obases in double stranded DNA – C, G, A and T – rather the the binary code of 0s and 1s as with digital information”

En annan skulle kanska vilja påpeka att ”organic live” också är energi och massa, utöver själva information om hur denna energi och massa existerar. Men det bemödar sig inte Bastani med.

Vidare beskriver han den exonentiella utvecklingen inom informationsteknologi utifrån Moore’s lag. Något jag skrever mer ingående om i posten **En liten ambition att vara den tråkiga**.

Som bevis för detta faktum lutar sig Bastai mot udda och väldigt nya företeelser som (nästan) självkörande bilar, automatiserad bildanalys, Amazon GO (en butik utan kassapersonal) och robotisering av industrin (som tycks avstannat). Detta menar han är tecken på vad som snart kommer genomsyra hela den samhälleliga produktionen. Inga bilar kommer behöva köras, inga tjänstearbeten kommer behöva utföras av människor osv.

Beviset för att vi snart har ett överflöd av grön energi (Faktum 2) är att solceller och batterier blivit billigare då att produktionen centraliserats till låglöneländer utan eller med sämre miljölagar. Här hänvisar Bastani till the Experience curve.

## Kommunism

I det sista kapitlet i del 1 förklarar Bastani valet av begreppet kommunism i namnet Fully Automated Luxury Communism, trots ordets historiska ok. Bastani menar att det han beskriver i boken är just det som Marx beskrev i Grundrisse som kapitalismens inneboende motsättningar. Och hur den föder fram en rörelse bortom kapitalismen, kommunism.

Mot denna inre motsättning ställer Bastani John Maynard Keynes vision, mest känd i texten Economic Possibilities for our Grandchildren, om en progressiv utveckling för ökad fritid inom kapitalismens ramar. 

Ekonomisk och teknologisk utveckling kan vara en förutsättning för ett samhälle bortom lönearbete. Men bara om det samtidigt förs en progressiv politik som strävar dit. Den deterministiska tendens av progressiv kapitalism slutade i globala nord i.o.m. 70-talet. Marx hade rätt och Keynes hade fel, konstaterar Bastani.

När vi gick in i informationssamhället kom den motsättningen inom kapitalismen att fullkomligt explodera. Nettokostnaderna för att producera, behandla och kopiera information faller nästan mot försumbara siffror. Möjligheterna till exploatering försköts istället till monopolkapitalism och skapande av artificiell brist (i ett överflödssamhälle, se del 2).
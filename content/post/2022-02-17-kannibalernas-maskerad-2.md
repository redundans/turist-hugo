---
date: 2022-02-17
title:  "Bok: Kannibalernas maskerad - kapitel 3"
---

I detta kapitel säger sig **Alf hornborg** vilja resonera kring vad imperier är och på vilket sätt vi kan urskilja kontinuitet mellan dess historiska former.

Även om begreppet ofta används för att beskriva en stats strävan efter att utvidga det territorium över vilket den har politisk kontroll börjar Hornborg med att föreslå en bredare förståelse.

> ”Om ett imperium definieras som en expansiv stat som strävar efter att utvidga sitt geografiska territorium genomsyrar erövra andra stater … är dess bakomliggande motiv naturligtvis att få tillgång till … markytor och arbetskraft och andra resurser.”

Vilket enligt Hornborg kan jämföras med att de *”tillägnar sig flöden av nedlagd arbetstid och utnyttjad markareal*. En sådan jämförelse kan tydliggöra imperialismens *fysiska metabolism*.

En annan del av att förstå denna ekologiska imperialism är att förstå de kulturella ideologier som möjliggör ojämna utbyten genom att framställa dem som ömsesidiga.

Exempel på dessa är den vita mannens börda liksom allsyftespengarnas utformning.

Hornborg fortsätter genom att ta upp olika sätt att förstå varför specifika imperier vuxit fram genom historien. Och landar väl rätt och slätt i världssystemsteori. Ingen determinism men en förklaring av ekonomiska förutsättningar så väl som fysiska/geografiska. 

De historiska exemplen på imperier (framförallt England) används också för att exemplifiera det ojämna utbytet av tid och rum som skett mellan imperiets centrum och periferi.

Genom vår kunskap – om att de tid- och rumsvinster vi upplever att teknologiska framsteg givit oss egentligen härstammar ur denna asymmetriska flöde – kan vi också konstatera att många av de argument mot Malthus föreskrifter om marknadens begränsningar inte längre tycks giltiga i ett globalt perspektiv. Något som åter igen blivit en allmän kunskap allt eftersom klimatrörelsen påpekat våra planetära begränsningar.

Denna teknologiska framväxt i imperiets centrum kallar Hornborg för *teknologisk imperialism*.

> ”För marknadskapitalismens kritiker gäller det att inte falla för det vilseledande argumentet att mark eller arbetskraft är ’underbetald’ – vilket väcker omöjliga frågor om vad dess korrekta pris borde vara – utan att istället visa att marknadspriser fungerar som en ideologi som får biofysiska asymmetrier att framstå som reciprokt utbyte.”

Resten av kapitlet består av en i sak skicklig distansering mellan kvantifierbara och rent kvalitativa värden. Men också i en uppenbar förvirring kring *Arbetsvärdeteorin*.

Det misstag Hornborg gör är att missförstå Marx för att kvantifiera arbetskraftens värde genom bruksvärdets storlek. Detta trots att Hornborg skälv påpekar hur Marx beskriver arbetskraften som en unik vara i det att värdet som den skapar just *”skapas”* snarare än överförs vid dess förbrukning (till skillnad från kapital så som råvaror och arbetsmaterial).

Arbetskraftens värde är den kulturellt accepterade standard som krävs på samhällelig nivå för att reproducera den. Dess bruksvärde är blott en potens. Den existerar inte inuti arbetskraften självt – här gör sig Hornborg skyldig till ett klassiskt exempel på varufetischism.

Först under arbetsköparens kontroll, inom produktionen och utanför marknaden, kan arbetetskraften konsumeras och ett nytt värde skapas. Och det är av detta skäl som Marx lyfter fram produktionsformen som den normerande faktorn i kapitalismen.

Marx påpekar dessutom att värdet bestäms först i utbytet. Även de värden som är kvantifierbara kan alltså inte finnas inuti varan. Även om dess värde på marknaden och under tid fluktuerar kring kostnaden att producera/reproducera den.

Skälet till att Marx inte talar om ett ojämnt utbyte är att produktionen sker utanför marknaden och inte är något utbyte, och att bruksvärden aldrig byts på marknaden. De är blott en förutsättning för att bytet skall äga rum. Det är en viktig skillnad, likt den Hornborg förtjänstfullt gör själv i detta kapitel.

Invändningen mot Marx blir dock mer träffsäker när den riktas mot klimatekonomer och ekomarxister som verkligen försöker hitta käller till ekologiska värden att kvantifiera. Och Hornborg avslutar lustigt nog till att hans invändningar inte försvagar marxismens kritik mot kapitalackumulation, *exploatering* och *varufetischism* (kanske för att invändningar är gjorda på felaktiga premisser).

—--

Det intressanta med det okvantiferabara i det asymmetriska utbytet inom imperialismen är att den inte enkelt kan redistribueras på för till exempel ökad rättvisa. Då det inte handlar om värden eller rena pengar.

> ”Asymmetriska överföringar av fysiska resurser har betydelse inte därför att de innebär att värden ’underbetalas’ utan därför att de bidrar till den fysiska ansamlingen av produktiv infrastruktur hos mottagaren.”

**Vi kan aldrig betala tillbaka. Imperiet måste störtas!**
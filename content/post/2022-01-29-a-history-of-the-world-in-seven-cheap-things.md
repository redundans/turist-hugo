---
date: 2022-01-29
title:  "Bok: A History of the World in Seven Cheap Things - del 2"
---
Fortsatta anteckningar från min läsning **Jason Moore** och **Raj Patel's** bok om kapitalismens ekologi och *de sju billigheterna*.

## Kapitel 4 – Omvårdnad

Den *billiga naturen* och arbetets välde var en transformation, inte bara i hur och vad människor kunde äga men också vem som kunde äga och arbeta – och hur de skulle födas och vårdas för. Så inleder Moore och Patel det fjärde kapitlet om mellanmänsklig omvårdnad.

Arbetet med att laga mat, utbilda, nära, hela, organisaera och själavårda föregår kapitalismen. Men i kapitalismens fronter omformades dess praktiker på ett dramatiskt sätt, vilket också förstärkte den moderna kristendomens syn på sex och makt.

Moore och Patel fortsätter med exempel på hur Columbus näragånget studerade och försökte påverka urinvånares sexuella praktiker och idéer. De pekar också på hur nutida arkeologer uppmärksammar oss på hur viktig ”policing of sexuality and bodies” var för de koloniala portugiserna.

Och vad har detta med den kapitalistiska ekologin frågar sig författarna. ”Everything!”, svarar de. För att billig natur och billigt arbete skulle kunna ta form krävdes att annat arbete skulle kunna avkrävas utan betalning eller slavrelationer. 

**Kvinnan och mannen skapades på detta sätt i symbios med Samhället och Naturen.**

> ”There is no set way of humans to take care of one another. The extraordinary diversity of community forms and population dynamics in human history underscores the point. […] But when we talk of reproductive labor under capitalism, we’re referring to a very specific set of arrangements, lines that were rearranged through world-ecology and persist today.”

Här lyfter Moore och Patel en central teknologi som format kvinnans och mannens specifika relationer till arbetet: **plogen**. Hypotesen är att samhällen som organiserat sitt jordbruk utifrån plogen fixerat mannen till jordbrukets arbete och kvinnan till hemmets. Medan de agrara samhällen som organiserat jordbruken t.ex. i bergen och mindre storskaligt inte haft denna totala uppdelning.

Med hjälp av kyrkan kunde denna arbetsdelning vidare skolas in med hjälp av ideologi.

> ”Transforming women bodies inte compliant machines of reproduction took force and fear and social policing.”

I och med slavar som en ny resurs, billigt arbete, kunde kvinnan också få rollen som den som skapade fler slavar, en reproduktiv maskin rent bokstavligen. De blev finansiella instrument.

Men blir inte män och kvinnor mer jämlika varandra? Så kan det säkert vara i vissa fall. Men även i länder där de juridiska och ekonomiska förhållandena mellan män och kvinnor närmar sig varandra på arbetsmarknaden tar kvinnorna ett fortsatt totalt ansvar för det oavlönade arbetet, omsorgen.

De samhälleliga framgångarna när det kommer till omvårdnad följs ofta av ökade krav och nya uppgifter för kvinnligt oavlönat arbete. Det tycks så vitt vi kan se som om denna billighet är en fortsatt konstant viktighet för den kapitalistiska ekologin, avslutar Moore och Patel.

## Kapitel 5 – Mat

Även om kapitalismen alltid blivit associerad med en kol- och oljeeldad revolution, var transformationen av matsystemet den första.

Först vid ett överskott av matproduktion tillåts någon form av produktion utanför jordbruket öht. Detta är en nyckel inom alla de större civilisationerna; *Egyptierna*, *Hans*, *Romarna*, *Maya-* och *Inkaindianerna*. 

Men de delade alla två karaktäristiska drag vilka skiljer dem från kapitalismen. Dess överskott grundade sig i landarealer snarare än arbetets intensitivitet. Och överskottet kontrollerades genom politik snarare än via marknaden.

Överflödet under kapitalismen tillät dess regenter att skapa plats för en industrialiserad klass att etablera sig, i staden. På så sätt omformade den kapitalistiska ekologin, med hjälp av billig mat, hela det mänskliga samhället.

More och Patel tar upp den engelska agrikulturer under 1700-talet. Hur den först växte och lät städer och landsorter att växa fram. Och sedan hur den krisades genom att uttaget av billig natur blivit för stor. Vilket det sedermera gjorde i hela den moderna världen.

**Lösningen blev socker, från den nya världen.**

> ”The cheap food model worked like this. Capitalism’s agricultural revolutions provided cheap food, with lowered the minimum-wage threshold: workers could be paid less and not starve. This in turn reduced employers’ wage bills as the scale of proletarianization increased, allowing the rate of exploitation to rise. Accumulated capital could continue to grow only insofar as a rising food surplus underwrote ”cheap” workers. It is a simple model.”

Under hela 1700-talet försökte europas makthavare att hantera matpriserna utan någon större lycka. Brödupprop och kravaller följde. Konflikterna flyttades istället till kapitalets fronter i jakt på *billig mat*.

Ibland tog sig denna förflyttning mer politiska former. Rädslan för att kommunismen skulle leverera på sina löften om att mätta den hungriga arbetarklassen fick USA att lägga mycket pengar och energi på en grön revolution i Mexico. Med hjälp av billig mat skulle man göra kommunismens löften mindre lockande för hela världens hungrande arbetarklass. Ett arbete som till slut vann Nobels fredspris 1970.

För att lyckas med denna gröna revolution krävdes ett helt nexus av billiga ting. Billig arbete i fronterna, billig natur och billiga pengar i form av subventioner och räntefria lån. Men också våld.

Kapitalets hunger efter billig mat kan också förklara mänsklighetens hunger efter kött, menar Moore och Patel. Om en konsekvens av industrialiseringen av jordbruken var att grödorna innehöll allt mindre näringsämnen så blev svaret på detta att försöka producera kött så billigt som möjligt. Kött är näringsrikt och näringstätt. Och endast detta nu existerande nexus av billiga ting kunde skapa förutsättningarna för billigt kött att globalt kolonialisera våra tallrikar.

Klimatförändringarna försämrar dock förutsättningarna för billig mat på lång sikt, och därigenom förutsättningarna för kapitalismen. Men mat är inte den viktigaste förutsättningen för kapitalismens utveckling. Det finns en än viktigare. Billig energi!

## Kapitel 6 – Energi

Detta kapitel börjar med att Moore och Patel ger en historisk tillbakablick över hur viktigt makten över energin har varit. Från hur rätten till allmänningarnas ved togs ifrån plebsen och hur de slog tillbaka (via Magna Carta och upproren i Tyskland på 1500-talet).

Och det är på europa More och Patel fäster blicken när de försöker förklara hur tillgången på billig energi formade den moderna kapitalismens ekologi. 

Om billig mat var den främsta förutsättningen för att minska priset på arbetskraft blev billig energi det främsta sättet att öka arbetets produktivitet. Och när lönerna stiger kan det kompenseras med billig energi. De länder som lyckades tillskansa sig det senare blev centrum i kapitalismens framväxt.

Moore och Patel fortsätter de historiska exemplen med 3 revolutionerande tekniker för billig energi som omformat kapitalismens ekologi: *Haber–Bosch-processen* (industriell framställning av ammoniak direkt från kvävgas och vätgas), *organiseringen av kol-driven industri* i USA och *finansialiseringen av olja* (efter OPEC-ländernas prishöjningar).

Klimatutmaningarna sätter billig energi i nya historiska perspektiv. Kapitalet skyndar långsamt övergången till förnybart endast för att de själva inte vill stå för insatserna i övergången. Istället krävs *billiga pengar* från stater, skattereduktioner och räntefria lån.

Men den nya energin är inte fri från billigheter heller. Det räcker med att öppna ett batteri så hittar vi blodiga ädelmetaller och produkter av slavliknande produktionsförhållanden. 

> ”Above all, the strategy of cheap fuel doesn’t depend of carbon. I has in the past but needn’t in the future.”

## Kapitel 7 Liv

I detta kapitel förklarar Moore och Patel hur den kapitalistiska ekologin har format den moderna nationsstaten och vice versa. Trots att kapitlet främst handlar om denna institution så väljer de att döpa det till **Liv**. Detta för att lägga fokus på det subjekt som nationalstaten ägnar sig åt att regera, våra liv.

Nationalstatens inre liv har framför allt formats av hur dess fronter behövt styras. Hur människor i dessa fronter behövts delas upp och regeras. Men Moore och Patel konstaterar samtidigt att denna form av regerande har kommit till tids ände.

> ”We make this argument not with relish for the successor to the liberal nation-state but out of concern for what may follow. We’re astute enough students of history to know that what comes next might be far worse”.

Kapitlet fortsätter sedan med att ge en historisk redogörelse för hur nationalstaten var den perfekta institutionen för att med full fart genomföra den hierarkiska uppdelningen av människor som länge existerat. Genom den vetenskapliga rasismen och koloniala politikens framväxt.

De går också igenom den liberala tanketraditionens födelse och arv från denna hierarkiska uppdelning av olika liv. Men också hur motståndshandlingar mot denna hierarki var tvungen att utgå ifrån samma juridiska och politiska förutsättningar. Till exempel hur många slogs mot sina kolonialherrar utifrån förutsättningen att själva få bygga en egen nationalstat.

Moore och Patel lyfter också fram hur idén om en nation fick fart i och med de nya teknologierna för masskommunikation. Där kyrkan och monarkin inte kunde regera med hjälp av information- och kommunikationsmonopol överflödades istället samhället med historier om den regionala historierna särart och framtida möjligheter.

> ”The battle for national independence was won across the Global South in the nineteenth and twentieth centuries. But these new nation-states continued to exist within the capitalism’s ecology, with consequences that are increasingly clear in the twenty-first century.”

Men känslan av nationell samhörighet måste inte uteslutande vara toxisk eller autkoritär avslutar Moore och Patel. Och lyfter fram olika ursprungsbefolkningar som exempel.

> ”Centrally, it would involve renegotiating relationships around care, nature and work, and managing territory under governance agreements that strip the state out of the nation-state dyad.”
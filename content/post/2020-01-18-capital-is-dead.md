---
date: 2020-01-18
title:  "Bok: Capital is Dead – Is This Something Worse?"
---
Efter att med växande besvikelse tagit del av Mason och Bastanis idé om postkapitalism tänkte jag ge **McKenzie Wark** ett lite mer ärligt försök. Wark har tidigare skrivit böcker om både Situationisterna och hackerkulturen som jag uppskattat.

## Introduction

En allt större del av ekonomin kretsar kring information (Information economy). Att inhägna, cirkulera, kontrollera och kapitalisera på information. Mycket av denna information är sånt som du och jag producerar varje dag. I sociala nätverk, på universiteten, i böcker och texter eller helt enkelt utifrån att våra sociala och ekonomiska rörelsemönster mäts och övervakas. McKenzie Wark kallar oss för informationsproletärer.

Ändå är denna information inget essentialistiskt. De är som beskrivs ovan fast förankrat i våra materiella liv. Eller framför allt utkristalliseras de ur våra materiella liv. Men de är också med och sätter förutsättningarna för det materiella. Men ändå är det en märklig varuform, menar Wark.

Den teknik som tagits fram för att kristallisera informationen – samla den och aggregerad den – skapar med tiden ett oerhört överflöd och ett stegrande prisfall. Detta skapar i sin tur ett problem för dem som har som ambition exploatera, skapa klasskillnader eller bygga dominans utifrån kontrollen över information som vara. Oavsett detta problem är det enligt Wark de som lyckas kontrollerar större informationsanhopningar som utgör den dominerande klassen idag. Denna klass kallar Wark för den vektoriella klassen.

Precis som Paul Mason och Aron Bastani menar Wark att det finns – eller åtminstone finns en potential till – överflöd inom informationsekonomin. Och att den dominerande klassens främsta uppgift är att skapa och underhålla ett fabricerat underskott och att kommersialisera på detta.

> My proposition in this book is that resolving this contradiction called inte being a new mode of production. This is not capitalism anymore; it is something worse. – McKenzie Wark

Utifrån denna observation utgår Warks projekt att i denna bok utforska en ny dominerande produktionsordning. En hegemonisk accumulationsprocess som ligger utanför, eller snarare bortom, kapitalismen så som Karl Marx beskriver den i boken.

Wark använder en stor del av introduktionen till boken med att i förhand bemöta argumentation mot hennes tes om en ny dominerande produktionsordning. Dessvärre på ett sätt som bäst kan beskrivas som en uppsättning halmgubbar. Bättre är hennes förberedande försvar när hon kritiserar sentida marxisters totalitära eller teologiska syn på kapitalism.

Olika produktionsordningar existerar parallellt. Att det fortfarande existerar exploatering genom arbetskraft i hjärtat av våra samhällen betyder inte att det inte samtidigt finns slavlika exploateringsformer eller agrara subsamhällen jämte med eller till och med inbäddade inom denna. Att utforska möjligheten av en ny produktionsordning skall enligt Wark inte tolkas som ett försök att beskriva totaliteten. Något som hon kritiserar marxismens arvtagare från att ofta misslyckas med.

Denna bok är dock Warks försök att utforska en ny sådan produktionsordning som kanske inte är kapitalism utan rent av något värre.
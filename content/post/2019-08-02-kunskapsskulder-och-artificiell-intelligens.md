---
date: 2019-08-02
title:  "Kunskapsskulder och Artificiell Intelligens"
---
När **Hannah Fry** skriver om maskininlärningsalgoritmer uppmärksammar hon oss på hur dess styrka och svaghet är just att de fungerar utan att vi, som använder eller skapar dem, behöver förstå hur de fungerar.

I tidningen the New Yorker skriver den Amerikanska Information technology law-professorn **Jonathan Zittrain* om dessa ”dolda kostnader”.

[http://www.newyorker.com/tech/annals-of-technology/the-hidden-costs-of-automated-thinking](https://www.newyorker.com/tech/annals-of-technology/the-hidden-costs-of-automated-thinking)

Att nöja sig med att något fungerar utan att veta hur, påpekar Zittrain, är inget nytt. Vi tycks vara trygga med detta beteende inom både nationalekonomi och medicinsk användning. Zittrain kallar detta för ”Intelectuall debt”, eller kunskapsskuld.

Jag tänker också på hur **David Harvey** – verksam vid City University of New York och författare till en lång rad böcker om kapitalismens historiska och geografiska utveckling – beskriver skuld som bland annat en form av löfte om framtida arbete. En förflyttning i tid.

> ”And we see this with students, for example, right now. Many of them come out, they’ve got this huge debt, in a sense their future is foreclosed — they’ve got to pay off that debt before they can really have a life.” - David Harvey

Acetylsalicylsyra (verksamt i Aspirin) började användas som febernedsättande medicin redan i slutet av 1800-talet. Trots att det tog nästan hundra år av forskning för att lyckas förstå exakt varför det fungerade. Hundra år av kunskapsarbete var vår medicinska kunskapsskuld.

Men Harvey markerar också att när man lånar eller försätter sig i skuld så förflyttas makt från den som lånar till den som lånar ut. En rumslig maktförflyttning, som också Zittrain påpekar i artikeln.

En vanlig politisk diskussion om skuld är hur stor skuld man kan försätta sig i innan man riskerar för stora negativa konsekvenser. När riskerar skuldberget att totalt förslava oss? Och när blir återbetalningens omöjlighet till en skuldkris? Zittrain frågar sig samma frågor kring maskininlärningsalgoritmernas användning.

Men olika skulder är olika stora. Kanske har vi råd att inte förstå hur Googles bildsökningsmotor Inception fungerar. Men hur är det med algoritmer som styr över vårt öde inom rättsystemet, i försäkringsärenden eller på arbetsmarknaden?

När vi t.ex. godkänner mediciner som vi inte exakt vet hur de fungerar så måste de säkras genom att testas tillsammans med alla andra okänt verkande mediciner. Problemet är att sådan testning ökar exponentiellt, ju fler sådana mediciner som godkänns.

Samma komplexitetsproblem står vi inför när det kommer till maskininlärningsalgoritmer. Ju fler algoritmer som samverkar ju mindre blir möjligheten att testa dem eller att ens få en övergripande förståelse över hur de fungerar ihop.

> ”Much of the timely criticism of artificial intelligence has rightly focussed on the ways in witch it can go wrong: it can replicate bias; it can make mistakes; it can be put to evil ends. We should also worry, though, about what will happen when A.I. gets it right.” - Jonathan Zittrain
---
date: 2022-11-22
title:  "Bok: Hope Against Hope av Out of the Woods Collective"
---

Out of the Woods Collective har publicerat en samling av senaste årens artiklar i antologin ***Hope Against Hope***. Boken är uppdelad under fyra teman: gränser, natur, framtid och strategi.

På ett snyggt sätt lyfter OOTW fram nationalism som både en lösning och ett avståndstagande från de krav som klimatomställningen ställer på samhället. Detta nexus av nationalism från många håll gör att en kommunismen (som rörelse i dubbel mening) både måste vara abolitionistisk men också noga analysera och ta på allvar de motsättningar som ökad migration kommer leda till.

OOTW's arv från Donna Haraway om det utom-binära framtids-monstret som skall vända upp och ned på vår moderna berättelse om natur/kultur intresserar mig verkligen inte. Jag tror inte att berättelser skapar förutsättningar för materiella företeelser utan snarare tvärt om. Vilket jag redan skrivit lite om i recensionen av ***Staying with the Trouble: Making Kin in the Chthulucene** i tidningen **Brand**.

OOTW menar att vi måste vända vår tillit jämte statliga och mellanstatliga lösningar ryggen. Istället bör vi snegla mot de sociala relationer som byggs upp runt det som ibland kallas för "mutual aid" kring sociala katastrofscenarion.

>> "We need ‘disaster communism’ to harness disasters as ‘moments of interruption’ to capitalism."

Dessa katastrofer är inte bara katastrofala för de människor som lever mitt i dem. Utan också för legitimiteten för stat och kapital vilka förorsakat eller åtminstone inte lyckas skydda oss mot katastrofen. Detta bör utnyttjas för att bygga revolutionära projekt mellan olika grupper som lyckats organisera sig runt sina egna katastrofter.

Frågan är vart vi landar i denna ambition- OOTW vill inte gå djupare in på hur de projekt som ska länka samman lokala och temporära "mutual aid"-projekt till revolutionära rörelser bör se ut. Ett alternativ som ligger nära till hands även om OOTW antagligen skulle vilja erkänna är leninistiska internationaler och nationella partier. Som så ofta annars, i brist på anarkistiska strategier.